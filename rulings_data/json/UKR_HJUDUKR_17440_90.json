{"file": "UKR_HJUDUKR_17440_90.docx", "doc_type": "HJUDUKR", "doc_lang": "UKR", "case_id": "17440/90", "text_paragraphs": ["     Справа «Уелч проти Сполученого Королівства»", "            (Welch v. the )", "", "У рішенні, ухваленому 9 лютого 1995 року у справі «Уелч проти Сполученого Королівства», Суд постановив, що:", "мало місце порушення ч. 1 ст. 7 Конвенції.", "Суд призначив виплатити заявникові 13 852 фунтів стерлінгів як компенсацію моральної шкоди та судових витрат.", "Обставини справи", "Заявник був заарештований 3 листопада 1986 року і згодом був звинувачений у вчиненні пов’язаних із наркотиками злочинів, які ніби були скоєні між 1 січня 1986 року і днем його арешту.", "24 серпня 1988 року заявник був визнаний винним у вчиненні п’яти злочинів. Його було засуджено до 22 років ув’язнення за вчинення двох злочинів і до 20 років ув’язнення за вчинення трьох _нших злочинів.", "До того ж суддя ухвалив рішення про конфіскацію в нього 66 914 фунтів стерлінгів згідно з Законом 1986 року про злочини, пов’язані з торгівлею наркотиками. Через нестачу коштів для сплати заявник повинен був відбути дворічне ув’язнення. Положення цього Закону вступили в дію лише 12 січня 1987 pоку, після вчинення заявником злочинів.", "Заявник подав апеляцію до апеляційного суду, який 11 червня 1990 року зменшив термін ув’язнення на два роки, а суму конфіскації – на 7 000 фунтів стерлінгів.", "Зміст рішення Суду", "Спочатку Суд зауважив, що рішення про конфіскацію, яке мало зворотну дію, не підлягало оспорюванню в даній справі. Це рішення було винесено внаслідок засудження заявника за пов’язані з наркотиками злочини, які були вчинені до того, як Закон 1986 року набрав чинності. Єдиним питанням для з’ясування було те, чи рішення являє собою покарання в межах положення ч. 1 ст. 7. Відправним пунктом у будь-якому висновку про існування покарання є те, чи каральний захід накладено після засудження за «кримінальні злочини». Іншими факторами, що можуть братися до уваги як доречні в цьому випадку, виступають характер і мета заходу; його характеристика згідно з національним правом; процедури призначення та виконання покарання, його суворість.", "Стосовно зв’язку з кримінальними злочинами зауважено, що перед ухваленням рішення згідно з Законом 1986 року, звинувачений повинен бути засуджений за один або більше злочинів, пов’язаних із торгівлею наркотиками.", "Суд погодився з урядом та Комісією, що суворість рішення сама по собі не є вирішальною, оскільки багато некримінальних заходів запобіжного характеру можуть мати істотний вплив на особу, якої вони стосуються.", "Однак, наступні аргументи сильно вплинули на висновок Суду стосовно того, що рішення про конфіскацію є рівнозначним покаранню: розширене законодавче припущення про те, що вся власність, яка проходила через руки засудженого протягом шести років, є результатом торгівлі наркотиками, якщо тільки він не доведе протилежне; той факт, що рішення спрямоване на одержання прибутку та не обмежене фактично існуючим збагаченням чи вигодою; обачність судді у визначенні суми конфіскації з огляду на винність і можливість ув’язнення в разі відсутності необхідних коштів.", "Тому тут має місце порушення ч. 1 ст. 7 Конвенції.", "Суд підкреслив, однак, що цей висновок стосується лише дотичного до справи законодавства, яке мало зворотну дію та не є зброєю в боротьбі з торгівлею наркотиками.", "Реферативний переклад з англійської мови та опрацювання рішення здійснено у Львівській лабораторії прав людини і громадянина НДІ державного будівництва та місцевого самоврядування АПрН України О. О. Бекетовим, Р. М. Москалем, Н. П. Ничай, М. Ю. Пришляк, Т. І. Пашуком, М. Б. Рісним, А.-М. Я. Хом’як.", ""]}