{"file": "TUR_HJUDTUR_4678_07.docx", "doc_type": "HJUDTUR", "doc_lang": "TUR", "case_id": "4678/07", "text_paragraphs": ["Tešić / Sırbistan – 4678/07 ve 50591/12 - 11.2.2014 tarihli Karar [II. Bölüm]", "", "Olaylar - 2006 yılında, emekli maaşı alan ve çeşitli hastalıkları bulunan başvuran, kendi avukatına hakaret etmekten suçlu bulunmuştur ve başvuranın avukatına gecikme faizi ve de 94,120 RSD (yaklaşık olarak toplam 4,900 avroya eşittir) miktarındaki masraflarıyla birlikte 300,000 dinar (RSD) tazminat ödemesine hükmedilmiştir. 2009 yılının Haziran ayında, icra emri çıkaran Belediye Mahkemesi, başvuran hesapları tamamen ödeyip kapatana kadar, başvuranın emekli parasının üçte ikisini her ay avukatının banka hesabına iletilmesini talep etmiştir. Yapılan bu kesintilerden sonra, başvuranın bir aylık geçimi için yaklaşık olarak 60 avro kalmıştır.", "Hukuki Değerlendirme – Madde 10: Söz konusu tedbir, hiç şüphesiz başvuranın ifade özgürlüğü hakkına yapılmış bir müdahale oluşturmaktadır. Tedbirler yasayla öngörülmüştür ve anlaşılacağı gibi başkalarının “onurunu korumaya yönelik” meşru bir hedefi izlemek için kabul edilmiştir.", "Başvuran aleyhine olan zararlar artı masraflar, toplamında başvuranın emekli maaşının %60’ından daha fazlasına eşittir. Bu tutar, diğerlerinin arasında, finansal açıdan kesinlikle daha uygun durumda olan gazete ve Özerk Voyvoda İli aleyhine aynı konuda açılan başka bir hukuk davasında hükmedilen tazminat miktarına oldukça benzerdir. Ayrıca, başvuranın önceki avukatı hususundaki ifadesinin sadece nedensiz bir kişisel saldırı olduğu söylenemez. Sonuç olarak polis, ifadelerde net bir şekilde bazı esaslar görmüştür. Ayrıca, özellikle adaletin uygun şekilde işlemesinde avukatların rolü göz önünde tutulursa, Hükümet’in bir avukatın mesleğe uygun davranışına ilişkin tartışmaya kamu tarafından ilgi duyulmadığına yönelik çıkarımı açık bir şekilde kendi içinde çelişkilidir. Sonuç olarak, çarpıcı bir şekilde, belediye mahkemesi -yürürlükteki kanunda söz konusu miktar kısıtlandırılabilecek azami miktar olmasına rağmen- başvuranın aylık maaşının üçte ikisinin her ay avukatının banka hesabına aktarılmasını gerektiren bir icra emri vermiştir, ve böylece açıkça daha incelikli bir yaklaşıma yol açmıştır. 30 Haziran 2013 tarihinden itibaren, başvuran yaklaşık olarak toplam 4,350 avro ödemiştir, ancak başvuranın birikmişleri ve ileriki faizleriyle birlikte ödemeleri yaklaşık olarak 2 yıl daha devam edecektir. 2012 yılının Mayıs ayında, başvuranın aylık emekli maaşı 170 avro civarında olmuştur, başvuran yaşamını sürdürmesi ve aylık ilaç tedavisi alması için yaklaşık olarak 60 avrosu kalmıştır ki kalan yaklaşık 44 avroyla daha fazla maddi olarak gücü yetmemektedir. Bu, özellikle bir takım ağır hastalıklardan sıkıntı yaşayan yaşlı bir kişi için güvencesiz bir durumdur. Böylece, söz konusu müdahale demokratik bir toplum içerisinde gerekli değildir.", "Sonuç: ihlal (bir oya karşılık 6 oy ile)", "Madde 41: manevi tazminata karşılık olarak 6,00 avro, maddi tazminata 5,500 avro", ""]}