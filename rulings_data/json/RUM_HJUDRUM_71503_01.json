{"file": "RUM_HJUDRUM_71503_01.docx", "doc_type": "HJUDRUM", "doc_lang": "RUM", "case_id": "71503/01", "text_paragraphs": ["©Documentul a fost pus la dispoziţie cu sprijinul al Institutului European din România” (). Permisiunea de a republica această traducere a fost acordată exclusiv în scopul includerii sale în baza de date HUDOC.", "", "©The document was made available with the support European Institute of Romania (). Permission to re-publish this translation has been granted for the sole purpose of its inclusion in the Court’s database HUDOC.", "", "", "Assanidzé împotriva Georgiei (MC) – 71503/01", "Hotărârea din 8.04.2004", "Art. 5 § 1: Arestare sau detenţie legală", "Menţinerea în detenţie a unui reclamant, în ciuda unei decizii definitive şi executorii de punere în libertate: încălcare", "", "În fapt – Reclamantul a fost primar al capitalei Republicii Autonome Adjaria, din Georgia, precum și deputat în Consiliul suprem al acestei republici. Acuzat de tentativă de răpire, a fost condamnat la o pedeapsă de 12 ani de închisoare de Curtea Supremă din Adjaria în octombrie 2000. Reclamantul a formulat recurs. În ianuarie 2001, Curtea Supremă din Georgia a casat hotărârea şi a pronunţat achitarea reclamantului, prin decizie definitivă şi şi nerecurabilă. Această decizie dispunea eliberarea imediată a reclamantului, ţinut în detenţie de autorităţile locale din Adjaria. Autorităţile centrale din Georgia au efectuat demersuri repetate, atât procedurale cât şi politice, în faţa autorităţilor locale din Adjaria pentru eliberarea reclamantului. Cu toate acestea, reclamantul era încă încarcerat într-o închisoare a Ministerului Securităţii din Adjaria la data adoptării hotărârii.", "În drept – Art. 5 § 1: Deşi reclamantul a fost achitat şi punerea sa imediată în libertate fusese dispusă de Curtea Supremă din Georgia, el a rămas în continuare în detenţie, fără ca procesul său să fie reexaminat şi fără ca un nou ordin de detenţie să fi fost emis. Această privare de libertate nu se întemeiază pe nicio lege naţională şi pe nicio altă dispoziţie.", "Concluzie: încălcare (unanimitate).", ""]}