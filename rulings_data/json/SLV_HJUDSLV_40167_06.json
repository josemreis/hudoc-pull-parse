{"file": "SLV_HJUDSLV_40167_06.docx", "doc_type": "HJUDSLV", "doc_lang": "SLV", "case_id": "40167/06", "text_paragraphs": ["Sargsyan - Azerbaijan - 40167/06 ", "", "Pritožnik in njegova družina so Armenci, ki so živeli v vasi Gulistan, v regiji Shahumyan v bivši SSR Azerbajdžan. Tam so imeli svojo hišo in pripadajoče zemljišče. Družina je pred vojnim spopadom med Azerbajdžanom in Armenijo na območju Nagorno - Karabakh zbežala leta 1992; v svoj dom se od tedaj ne morejo vrniti in živijo kot begunci v Armeniji.  ", "Gre za prvi primer, v katerem je Sodišče odločalo o pritožbi zoper državo, ki je zaradi vojne in okupacije sicer izgubila kontrolo nad delom ozemlja, vendar pa je bila sočasno odgovorna zagotoviti pravico do lastnine osebam na območju, ki je ostalo pod njeno kontrolo. Sodišče je ugotovilo, da ima tožena država jurisdikcijo nad pritožnikovo domačo vasjo, čeprav se le-ta nahaja na spornem ozemlju. Čeprav država iz varnostnih razlogov (ozemlje je minirano) utemeljeno ne dovoli dostopa do vasi, bi morala zagotoviti druge mehanizme, da bi pritožniku zagotovila njegove pravice do lastnine, dokler dostop ne bo varen. Tudi dejstvo, da mirovna pogajanja še vedno potekajo, države v razmerju do pritožnika ne razbremeni te dolžnosti - torej zagotoviti sistem, ki bi pritožniku in ostalim, ki se nahajajo v enaki situaciji, zagotovil pravno varstvo lastninske pravice in nadomestila zaradi nemožnosti dostopa do nepremičnin oz. nemožnosti njihove uporabe. Sodišče je ugotovilo kontinuirano (ker traja še po pristopu Azerbajdžana h Konvenciji) kršitev pravic po prvem členu prvega Protokola, 8. členu in 13. členu Konvencije, odločanje o denarnem zadoščenju po 41. členu Konvencije pa je sodišče pridržalo. ", ""]}