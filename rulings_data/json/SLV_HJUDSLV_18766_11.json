{"file": "SLV_HJUDSLV_18766_11.docx", "doc_type": "HJUDSLV", "doc_lang": "SLV", "case_id": "18766/11", "text_paragraphs": ["Oliari in ostali - Italy - 18766/11 in 36030/11", "", "nepriznavanje istospolnih skupnosti", "", "pritožniki so trije istospolni pari, ki jim ni bilo omogočeno skleniti zakonske zveze, ker italijanski civilni zakonik predvideva, da so nupturienti različnega spola - v pritožbenem postopku na pritožbo prvega para je pritožbeno sodišče pred ustavnim sodiščem zahtevalo presojo ustavnosti relevantnega dela zakonodaje - slednje je pomisleke zavrnilo, češ da se ustavna pravica do sklenitve zakonske zveze ne razteza na istospolne skupnosti in opredeljuje zakonsko zvezo v tradicionalnem smislu - hkrati pa je ustavno sodišče povedalo, da je naloga zakonodajalca, da uredi pravice in dolžnosti, ki pritičejo istospolnim parom - Sodišče tudi istospolnim skupnostim priznava status družinskega življenja v smislu 8.člena Konvencije in opozarja, da bi morale biti tovrstne skupnosti deležne urejanja in varstva, kakršna je tudi politična volja držav pogodbenic - Sodišče je presodilo, da trenutna ureditev v Italiji, ne regulira niti najosnovnejših potreb parov, ki živijo v trajni skupnosti - tudi možnost registracije zveze pri lokalnih oblasteh ima le simboličen in ne pravnega pomena - od decembra 2013 je parov sicer omogočena sklenitev dogovora o sobivanju, katerega domet pa je ozek, saj ne ureja medsebojne materialne pomoči, dolžnosti preživljanja, dedne pravice - sporazum lahko sklene kdorkoli, ki živi v kakršnikoli dejanski življenjski skupnosti in ni namenjen ureditvi razmerij med istospolnimi partnerji (zlasti ne, če dejansko ne bivajo skupaj, pa jim je seveda kljub temu priznan status registrirane skupnosti, enako kot pri poročenih parih, ko je npr. zaradi službenih obveznosti prebivališče različno) - Sodišče je torej ugotovilo razhajanje med dejanskim obstojem skupnosti in pravno nemožnostjo, doseči priznanje zveze - po oceni Sodišča za Italijo ne bi bilo preveliko breme, da bi zagotovila priznanje in zaščito istospolnih skupnosti - 24 od 47 držav pogodbenic je že uzakonilo možnost pravnega priznanja istospolnih skupnosti - zakonodajalca je na njegovo dolžnost opomnilo že ustavno sodišče, vendar pa slednji dolžnosti ne izpolni že dalj časa in s svojo pasivnostjo ustvarja odnos nespoštovanja do sodstva in pušča prizadete osebe brez potrebnega pravnega varstva - pobude italijanskega sodstva so odraz volje večine prebivalstva, ki podpira pravno priznanje istospolnih skupnosti - vlada ni zanikala potrebe, da se priznanje uzakoni in ni izkazala javnega interesa, da se ohranja trenutna situacija - država torej ni storila ničesar, da bi pokazala napredek pri zakonodajnem urejanju priznanja in zaščite istospolnih skupnosti - Sodišče soglasno ugotovi kršitev Konvencije in prisodi vsakemu od pritožnikov 5.000 € odškodnine za nepremoženjsko škodo", "", ""]}