{"file": "ALB_HJUDALB_1234_05.docx", "doc_type": "HJUDALB", "doc_lang": "ALB", "case_id": "1234/05", "text_paragraphs": ["REKLOS DHE DAVOURLIS kundër GREQISË", " (kërkesa nr. 1234/05)", "15 janar 2009", "", "intepretimi i rregullave procedurale të ankimit me qëllim respektimin e të drejtës së ankimit të kërkuesve", "", "I.  Faktet kryesore", "", "1. Kërkuesit, Dimitrios Reklos dhe Vassiliki Davourli, janë shtetas grekë lindur në 1964 dhe 1967 dhe jetojnë në Athinë. Ata janë prindërit e Anastasios Reklos, i cili lindi më 31 mars 1997, në një klinikë private. Menjëherë pas lindjes, fëmija u vendos në një vend steril ku vetëm stafi mjekësor mund të kishte akses.", "", "2. Si pjesë e shërbimit të klinikës, fëmijës iu bënë dy fotografi ku dallohej qartë fytyra e tij, ndërkohë që prindërit nuk kishin dhënë miratimin e tyre.", "", "3. Më 25 gusht 1997, në vijim të refuzimit të klinikës për dorëzimin e fotove, kërkuesit hapën një proces gjyqësor para Gjykatës së Shkallës së Parë të Athinës për dëmin e shkaktuar.", "", "4.Gjykata e hodhi poshtë kërkesën e tyre. Në shtator 1998, prindërit e fëmijës apeluan kundër këtij vendimi por pa sukses. Në gusht 2002, ata apeluan për çështje ligjore, duke kërkuar se Gjykata kishte shkelur të drejtën e “dinjitetit” dhe “mbrojtjen e jetës private” dhe duke nënvizuar rreziqet e mundshme për fëmijët invalidë.", "", "5. Më 8 korrik 2004, Gjykata e Kasacionit hodhi poshtë kërkesën, bazuar në argumentin se ajo ishte e paqartë.", "", "6. Duke u mbështetur në nenin 6 § 1, kërkuesit u ankuan për hedhjen poshtë të ankesës së tyre nga gjykatat lidhur me fotografitë e fëmijës së tyre të bëra në klinikë pa lejen e tyre. Ata u ankuan për shkeljen e jetës private të fëmijës së tyre bazuar në nenin 8.", "", "II. Vendimi i Gjykatës", "", "A. Në lidhje me nenin 6 dhe nenin 1", "7. Sipas Gjykatës greke të Kasacionit, kërkuesit kishin dështuar në përmbushjen e kritereve të pranueshmërisë së kërkesës së tyre që kishin të bënin me specifikimin e fakteve të duhura, mbi të cilat Gjykata e Apelit kishte vendosur. Gjykata Evropiane konstatoi se Gjykata e Kasacionit kishte vlerësuar faktet siç i kishte vlerësuar Gjykata e Apelit.", "", "8. Gjykata Evropiane konsideroi se duke deklaruar apelin e prindërve të papranueshëm vetëm mbi bazën se kish qenë tepër i paqartë, Gjykata e Kasacionit kishte aplikuar një formalizëm të tepërt.", "", "9. Kjo kishte privuar prindërit nga shqyrtimi i Gjykatës së Kasacionit të pretendimeve të tyre të bazuara duke shkelur të drejtën e aksesit në Gjykatë sipas nenit 6 § 1.", "", "B. Në lidhje me nenin 8", "10. Gjykata ripërsëriti se koncepti i jetës private është i gjerë dhe përfshinte të drejtën për identitet. Ajo theksoi se imazhi i një personi paraqiste karakteristikat e tij ose të saj unike dhe përbënte një nga cilësitë kryesore të personalitetit të tij. Gjykata shtoi se mbrojtja efektive e të drejtës për të kontrolluar imazhin presupozonte, në rrethanat e çështjes, marrjen e miratimit të personit në fjalë kur fotografia ishte shkrepur dhe jo vetëm kur ajo do të publikohej.", "", "11. Gjykata observoi se që kur kish qenë minoren, e drejta e Anastasios për të mbrojtur imazhin e tij kish qenë në duart e prindërve. Miratimi i tyre nuk ish kërkuar kurrë, as për mbajtjen e negativeve, të kundërshtuara prej tyre. Gjykata vërejti se negativat mund të përdoreshin më vonë kundër dëshirës së personave të prekur.", "", "12. Gjykata konkludoi se gjykatat greke nuk kishin marrë masat e duhura për të garantuar mbrojtjen e jetës private, në shkelje të nenit 8.", "", "C. Në lidhje me nenin 41", "13. Gjykata i akordoi kërkuesve shumën prej 8,000 eurosh si dëmshpërblim moral.", ""]}