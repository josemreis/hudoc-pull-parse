{"file": "SLV_HJUDSLV_44958_05.docx", "doc_type": "HJUDSLV", "doc_lang": "SLV", "case_id": "44958/05", "text_paragraphs": ["Zaieţ - Romunija - 44958/05", "", "pritožnica je bila posvojena pri starosti 17 let - posvojiteljica je pred tem že posvojila svojo drugo hčer - po materini smrti je bilo obema (posvojenkama) hčerkama vrnjeno premoženje, ki je bilo protipravno razlaščeno njuni (posvojiteljski) družini - na podlagi tožbe, ki jo je vložila starejša sestra, je nacionalno sodišče pravnomočno odločilo, da je bila pritožničina posvojitev nična - Sodišče je presodilo, da ugotovitev ničnosti posvojitve, ki je izrečena 31 let po njeni izvršitvi in 18 let po smrti posvojiteljice, predstavlja poseg v pritožničino pravico do spoštovanja družinskega življenja - nadalje Sodišče ugotovi, da je vprašljivo, ali je nacionalno sodišče pravilno uporabilo svoje pravo, saj slednje daje aktivno legitimacijo na tovrstno tožbo po trenutku pridobitve popolne poslovne sposobnosti zgolj posvojencu - ugotovljena ničnost namreč ni bila ne v interesu pokojne posvojiteljice ne pritožnice - učinek ugotovljene ničnosti je le v izgubi pritožničine dedne pravice (v korist njene sestre - sedaj materine edine pravne naslednice) - Sodišče dvomi v zakonitost  odločitve nacionalnega sodišča - Sodišče poudarja temeljno načelo, da so države dolžne sprejemati ukrepe v smeri ohranitve družinskih vezi, ko so slednje vzpostavljene - razpad družine je ukrep, ki je skrajen in bi moral biti utemeljen z resnimi, tehtnimi premisleki, in to ne le zaradi varovanja koristi posvojenega otroka, pač pa tudi zaradi ohranitve pravne varnosti - v kontekstu instituta posvojitve kot načina varovanja pravic in koristi otroka odločitev nacionalnega sodišča, zaradi katere je pritožnica posledično izgubila dedno pravico po materi (ker da naj posvojitev ne bi bila izvedena v pritožničino korist), predstavlja kršitev pravice do spoštovanja družinskega življenja in do varstva premoženja po prvem členu Prvega Protokola - pritožnici prisojenih 30.000 € na račun premoženjske in nepremoženjske škode", ""]}