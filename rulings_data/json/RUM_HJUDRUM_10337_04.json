{"file": "RUM_HJUDRUM_10337_04.docx", "doc_type": "HJUDRUM", "doc_lang": "RUM", "case_id": "10337/04", "text_paragraphs": ["©Documentul a fost pus la dispoziţie cu sprijinul Consiliului Superior al Magistraturii din România () şi R.A. „Monitorul Oficial” (). Permisiunea de a republica această traducere a fost acordată exclusiv în scopul includerii sale în baza de date HUDOC.", "", "©The document was made available with the support of the Superior Council of Magistracy of  () and R.A. „Monitorul Oficial” (). Permission to re-publish this translation has been granted for the sole purpose of its inclusion in the Court’s database HUDOC.", "", "", "Publicată în : MONITORUL OFICIAL nr. 30 din 17 ianuarie 2007", "", "HOTĂRÂREA din 8 iunie 2006, definitivă la 8 septembrie 2006,", "în Cauza Lupşa împotriva României", "Strasbourg\n(Cererea nr. 10.337/04)", "", "Această hotărâre va rămâne definitivă în situaţiile precizate în art. 44 § 2 din Convenţie. Ea poate fi supusă unor modificări de formă.", "În Cauza Lupşa împotriva României,", "Curtea Europeană a Drepturilor Omului (Secţia a treia), statuând în cadrul unei camere formate din: domnii B.M. Zupancic, preşedinte, J. Hedigan, L. Caflisch, C. Bîrsan, doamna A. Gyulumyan, domnii E. Myjer, David Thor Bjorgvinsson, judecători, şi din domnul V. Berger, grefier de secţie,", "după ce a deliberat în camera de consiliu la data de 18 mai 2006,", "a pronunţat următoarea hotărâre, adoptată la această dată:", "PROCEDURA", "1. La originea cauzei se afla o cerere (nr. 10.337/04) îndreptată împotriva României, prin care un cetăţean sârbo-muntenegrean, domnul Dorjel Lupşa (reclamantul), a sesizat Curtea la data de 19 ianuarie 2004, în temeiul art. 34 din Convenţia pentru apărarea drepturilor omului şi a libertăţilor fundamentale (Convenţia).", "2. Reclamantul este reprezentat prin doamnele E. Iordache şi D. Dragomir, avocate din Bucureşti. Guvernul român (Guvernul) a fost reprezentat de agentul sau, doamna R. Rizoiu, apoi de doamna B. Ramaşcanu, de la Ministerul Afacerilor Externe.", "3. La data de 18 februarie 2005, preşedintele Secţiei a treia a hotărât să comunice cererea Guvernului. Invocând prevederile art. 41 din Regulamentul Curţii şi art. 29 § 3 din Convenţie, preşedintele a hotărât că cererea să fie analizată cu prioritate şi că admisibilitatea şi temeinicia cauzei să fie analizate în acelaşi timp.", "ÎN FAPT", "I. Circumstanţele cauzei", "4. Reclamantul s-a născut în anul 1965 în Iugoslavia şi în prezent locuieşte în Belgrad.", "5. În cursul anului 1989, reclamantul, cetăţean iugoslav, a intrat şi s-a stabilit în România. A locuit aici 14 ani şi în 1993 a înfiinţat o societate comercială a cărei activitate principală era prăjirea şi comercializarea cafelei. De asemenea, a învăţat limba română şi a trăit marital cu o cetăţeană română începând din anul 1994.", "6. La data de 2 octombrie 2002, partenera de viaţa a reclamantului, aflată în vizită în Iugoslavia, a născut un copil. Câteva zile mai târziu, reclamantul, partenera sa şi nou-născutul s-au întors în România.", "7. La data de 6 august 2003, reclamantul, care se afla în străinătate, a intrat în România, fără vreo opoziţie din partea poliţiei de frontieră. Cu toate acestea, a doua zi, agenţii poliţiei de frontieră s-au prezentat la domiciliul sau şi l-au însoţit până la graniţă.", "8. Prin acţiunea introdusă la data de 12 august 2003 în faţa Curţii de Apel Bucureşti împotriva Autorităţii pentru străini şi Parchetului de pe lângă Curtea de Apel Bucureşti, avocata reclamantului a contestat măsura de însoţire până la graniţă.", "9. Aceasta a afirmat că reclamantului nu i s-a prezentat niciun act care să-l declare pe acesta indezirabil pe teritoriul românesc. Ea a mai adăugat că reclamantul trăia din anul 1989 în România, că participarea sa la revolta anticomunistă din 1989 i-a adus o medalie, că înfiinţase o societate comercială, că se îngrijea de familia sa şi că nu atentase în niciun fel la siguranţa statului.", "10. Singurul termen de judecată în faţa Curţii de Apel Bucureşti a avut loc la data de 18 august 2003. Reprezentanta Autorităţii pentru străini i-a înmânat avocatei reclamantului copia unei ordonanţe a Parchetului de pe lângă Curtea de Apel Bucureşti, emisă la data de 28 mai 2003, prin care, la cererea Serviciului Român de Informaţii şi în baza  privind regimul străinilor în România, reclamantul fusese declarat „persoana indezirabilă” şi i s-a interzis şederea în România pentru o perioadă de 10 ani, pe motiv că existau „indicii temeinice, conform cărora el desfăşura activităţi de natură să pună în pericol siguranţa naţională”. Ultimul paragraf al ordonanţei Parchetului menţiona că aceasta trebuie comunicată reclamantului şi pusă în executare de către Autoritatea pentru străini, în temeiul .", "11. Conform documentelor depuse la dosarul cauzei de către reprezentanta Autorităţii pentru străini, Ministerul de Interne informase la data de 2 şi 11 iunie 2003 Serviciul Român de Informaţii, Ministerul Afacerilor Externe şi poliţia de frontieră despre faptul că reclamantului i se interzisese şederea în ţară.", "12. Avocata reclamantului a cerut o amânare pentru a-i comunică reclamantului copia ordonanţei Parchetului şi pentru a-şi preciza acţiunea.", "13. Deşi reprezentanta Parchetului a susţinut aceasta cerere având în vedere că nu se dovedise faptul că a fost respectată obligaţia de comunicare către reclamant a ordonanţei Parchetului, curtea de apel a hotărât să continue analizarea cauzei. Considerând că probele administrate deja în dosar sunt suficiente, ea a respins şi noua cerere de amânare a avocatei reclamantului în vederea administrării probelor necesare în dovedirea acţiunii sale.", "14. Pe fond, curtea de apel a respins acţiunea, motivându-şi decizia astfel:", "„Curtea, analizând actele dosarului şi susţinerile formulate, urmează să respingă că neîntemeiată contestaţia împotriva măsurii de declarare că indezirabil, dispusă prin ordonanţa Parchetului de pe lângă Curtea de Apel Bucureşti şi privind măsura returnării, reţinând că, în raport de prevederile , măsura dispusă este temeinică şi legală, în raport de condiţiile prevăzute de normele în materie.", "Faţă de motivarea actului administrativ contestat, se reţine că aceasta întruneşte condiţiile de fond şi formă cerute de norma specială, autorizarea prezentei unui străin pe teritoriul statului fiind atributul acestui stat, exercitat prin autorităţile competenţe, în limitele normelor în materie şi cu respectarea proporţionalităţii restrângerii unor drepturi fundamentale proporţional cu situaţia pe care a determinat-o, pe cale de consecinţă şi măsura returnării fiind corect dispusă.", "Se susţine că măsura dispusă prin Ordonanţa Parchetului de pe lângă Curtea de Apel Bucureşti din 28.05.2003 a fost comunicată Ministerului Afacerilor Externe şi Serviciului Român de Informaţii la data de 11.06.2003, iar Inspectoratului General al Poliţiei de Frontieră la data de 2.06.2003, iar la pct. 3 din dispozitivul ordonanţei de declarare că indezirabil s-a menţionat că acesta se aduce la cunoştinţa străinului şi se pune în executare de către Autoritatea pentru străini, în condiţiile , în preambulul actului fiind menţionate datele privind paşaportul străinului, că şi reşedinţa acestuia.", "Prin urmare, Curtea urmează să respingă că neîntemeiată contestaţia reclamantului, formulată împotriva ordonanţei Parchetului de pe lângă Curtea de Apel Bucureşti, pe toate capetele de cerere.”", "15. În temeiul , aceasta hotărâre a rămas definitivă.", "16. Ulterior, în cursul anilor 2003 şi 2004, partenera de viaţa a reclamantului, care nu vorbeşte limba sârbă, şi fiul lor, care are dublă cetăţenie română şi sârbo-muntenegreană, s-au deplasat în Serbia-Muntenegru de mai multe ori, în sejururi ce au durat de la câteva zile până la câteva luni.", "II. Dreptul şi practica internă pertinente", "A. Ordonanţa de urgenţă a Guvernului nr. 194/2002 privind regimul străinilor în România, publicată în Monitorul Oficial al României, Partea I, nr. 955 din data de 27 decembrie 2002", "Articolul 81", "„(1)Aducerea la cunoştinţa străinului a dispoziţiei de părăsire a teritoriului României se realizează de către Autoritatea pentru străini ori de formaţiunile sale teritoriale.", "(2)Dispoziţia de părăsire a teritoriului se redactează în două exemplare, în limba română şi într-o limbă de circulaţie internaţională.", "\n(3)Atunci când străinul este prezent, un exemplar al dispoziţiei de părăsire a teritoriului se înmânează acestuia, sub semnătură", "(...).", "(4)Dacă străinul nu este prezent, comunicarea se realizează astfel:", "a)prin poştă, cu confirmare de primire, la adresa la care străinul a declarat că locuieşte;", "b)prin afişare la sediul Autorităţii pentru străini şi al formaţiunii teritoriale, în cazul în care nu se cunoaşte adresa la care locuieşte străinul.”", "Articolul 83", "„(1)Declararea că indezirabil constituie o măsură administrativă de autoritate, dispusă împotriva unui străin care a desfăşurat, desfăşoară ori există indicii temeinice că intenţionează să desfăşoare activităţi de natură să pună în pericol siguranţa naţională sau ordinea publică.", "(2)Măsura prevăzută la alin. (1) se dispune de către procurorul anume desemnat de la Parchetul de pe lângă Curtea de Apel Bucureşti, la propunerea Autorităţii pentru străini sau a altor instituţii cu competenţe în domeniul ordinii publice şi siguranţei naţionale care deţin date sau indicii temeinice în sensul celor prevăzute la alin. (1).", "(3)Procurorul se pronunţă, prin ordonanţa motivată, în termen de 5 zile de la primirea propunerii formulate în condiţiile alin. (2) şi, în cazul aprobării acesteia, transmite ordonanţa de declarare că indezirabil la Autoritatea pentru străini pentru a fi pusă în executare. Atunci când declararea străinului că indezirabil se întemeiază pe raţiuni de siguranţă naţională, în conţinutul ordonanţei nu vor fi menţionate motivele care stau la baza acestei decizii.\n(4)Dreptul de şedere al străinului încetează de drept de la data emiterii ordonanţei de declarare că indezirabil.", "(5)Perioada pentru care un străin poate fi declarat indezirabil este de la 5 la 15 ani (...).”", "Articolul 84", "„(1)Ordonanţa de declarare că indezirabil se aduce la cunoştinţa străinului de către Autoritatea pentru străini, în condiţiile prevăzute la art. 81.", "(2)Comunicarea datelor şi informaţiilor care constituie motivele ce au stat la baza deciziei de declarare că indezirabil pentru raţiuni de siguranţă naţională se poate face numai în condiţiile stabilite şi către destinatarii în mod expres prevăzuţi de actele normative care reglementează regimul activităţilor referitoare la siguranţa naţională şi protejarea informaţiilor clasificate. Asemenea date şi informaţii nu pot fi, sub nicio formă, direct sau indirect, aduse la cunoştinţa străinului declarat indezirabil.”", "Articolul 85", "„(1)Ordonanţa de declarare că indezirabil poate fi atacată de străinul împotriva căruia a fost dispusă, în termen de 5 zile lucrătoare de la data comunicării, la Curtea de Apel Bucureşti. Sentinţa instanţei este definitivă şi irevocabilă.", "(2)Exercitarea căii de atac prevăzute la alin. (1) nu are efect suspensiv de executare a ordonanţei de declarare că indezirabil a străinului (...).”", "B. Decizia Curţii Constituţionale nr. 342 din 16 septembrie 2003", "17. Într-o cauză similară cu cea a reclamantului, Curtea Constituţională s-a pronunţat asupra compatibilităţii  cu principiile constituţionale de nediscriminare, cu dreptul de acces la justiţie şi cu dreptul la un proces echitabil. Excepţia de neconstituţionalitate a fost ridicată de către un străin în cadrul contestaţiei ordonanţei Parchetului prin care a fost declarat indezirabil pe motivul că „existau indicii temeinice conform cărora el desfăşura activităţi de natură să pună în pericol siguranţa naţională”.", "18. Curtea Constituţională a apreciat că articolul citat mai sus respecta  şi Convenţia, din următoarele considerente:", "„În cauza de faţă situaţia străinilor declaraţi indezirabili în scopul apărării siguranţei naţionale şi protejării informaţiilor clasificate este diferită de cea a celorlalţi cetăţeni străini, ceea ce poate determina legiuitorul să stabilească drepturi diferite pentru aceste două categorii de cetăţeni străini, fără că prin aceasta să se încalce principiul egalităţii. Diferenţa reală, care rezulta din cele două situaţii, justifica existenţa unor reguli distincte.", "Totodată Curtea constată că interdicţia stabilită de legiuitor pentru cetăţenii străini declaraţi indezirabili, de a nu li se aduce la cunoştinţa datele şi informaţiile pe baza cărora s-a luat o astfel de decizie, este în concordanţă cu dispoziţiile constituţionale ale art. 31 alin. (3), potrivit cărora „Dreptul la informaţie nu trebuie să prejudicieze [...] siguranţa naţională”.", "Dispoziţiile  nu încalcă principiul accesului liber la justiţie, consacrat de , deoarece, conform , împotriva măsurii dispuse de procuror de declarare că indezirabil este deschisă calea acţiunii în justiţie.", "Curtea nu poate reţine nici încălcarea prevederilor  referitor la independenţa judecătorilor, deoarece aceştia trebuie să respecte legea care dă prioritate intereselor privind siguranţa naţională a României. Instanţa urmează să soluţioneze contestaţia în conformitate cu prevederile  cu privire la regimul străinilor în România, verificând legalitatea şi temeinicia ordonanţei în condiţiile şi în limitele acesteia.", "Referitor la prevederile cuprinse în Convenţia pentru apărarea drepturilor omului şi a libertăţilor fundamentale (art. 6 pct. 1), precum şi la cele ale Declaraţiei Universale a Drepturilor Omului (art. 9 şi 10), invocate în motivarea excepţiei, Curtea reţine că textul legal criticat nu opreşte părţile interesate de a apela la instanţele judecătoreşti, de a fi apărate şi de a se prevala de toate garanţiile procesuale care condiţionează într-o societate democratică procesul echitabil. De altfel, Curtea Europeană a Drepturilor Omului a statuat (prin Hotărârea din 5 octombrie 2000, pronunţată în Cauza Maaouia împotriva Franţei) că „deciziile privind intrarea, şederea şi expulzarea străinilor nu privesc drepturile şi obligaţiile civile ale reclamantului şi nici acuzaţii de natură penală, în sensul art. 6 pct. 1 din Convenţie. În consecinţă, art. 6 pct. 1 nu este aplicabil cauzei”.", "ÎN DREPT", "I. Asupra pretinsei încălcări a art. 8 din Convenţie", "19. Reclamantul pretinde că măsura de expulzare, precum şi interdicţia de şedere dispuse împotriva sa îi încalcă dreptul la respectarea vieţii private şi de familie, garantat prin art. 8 din Convenţie, care prevede următoarele:", "„1. Orice persoană are dreptul la respectarea vieţii sale private şi de familie, a domiciliului sau şi a corespondenţei sale.", "2. Nu este admis amestecul unei autorităţi publice în exercitarea acestui drept decât în măsura în care acest amestec este prevăzut de lege şi dacă constituie o măsură care, într-o societate democratică, este necesară pentru securitatea naţională, siguranţa publică, bunăstarea economică a ţării, apărarea ordinii şi prevenirii faptelor penale, protejarea sănătăţii sau a moralei, ori protejarea drepturilor şi libertăţilor altora.”", "A. Asupra admisibilităţii", "20. Curtea constată că acest capăt de cerere nu este în mod vădit neîntemeiat în sensul art. 35 paragraful 3 din Convenţie. Ea relevă, de asemenea, că acest capăt de cerere nu este lovit de niciun alt motiv de inadmisibilitate. Aşadar, el trebuie declarat admisibil.", "B. Pe fond", "1. Asupra existenţei unei ingerinţe", "21. Guvernul nu contestă existenţa unei vieţi private şi de familie a reclamantului în România înaintea expulzării sale, însă susţine că această măsură, precum şi interdicţia de şedere nu au constituit o ingerinţă în viaţa sa privată şi de familie. În acest sens, el arata că reclamantul nu avea un drept de şedere permanentă în România, ci şedea aici în baza unei vize de afaceri prelungite periodic. Mai mult, el subliniază că după expulzarea reclamantului partenera sa şi copilul lor s-au deplasat de mai multe ori în Serbia fără a întâmpina probleme speciale şi că au stat acolo mai multe luni. Prin urmare, Guvernul consideră că viaţa de familie a reclamantului nu a fost întreruptă.", "22. Reclamantul arata că din anul 1989 şi până în anul 2003 viaţa sa privată, de familie şi profesională s-a desfăşurat în România. El adaugă că, în ciuda vizitelor partenerei sale şi ale copilului lor, viaţa lor privată şi de familie a fost afectată iremediabil prin măsura de expulzare.", "23. De asemenea, el neagă posibilitatea că partenera sa şi copilul lor să se stabilească în Serbia-Muntenegru, deoarece aceasta nu vorbeşte limba sârbă, ceea ce îngreunează foarte mult adaptarea culturală şi socială în aceasta ţară. Mai mult, el afirmă că în urma expulzării sale, societatea comercială pe care o înfiinţase în România, prin care aceştia se întreţineau, a fost nevoită să-şi înceteze activitatea şi că, de atunci încoace, ei nu au mai dispus de resurse suficiente pentru a-şi asigura un nivel de viaţa decent în Serbia-Muntenegru.", "24. Curtea observă în primul rând că realitatea unei vieţi private şi de familie a reclamantului în România înaintea expulzării sale nu a fost contestată.", "25. Curtea reaminteşte apoi faptul că Convenţia nu garantează, că atare, niciun drept pentru un străin de a intra sau locui pe teritoriul unei anumite ţări. Totuşi, expulzarea unei persoane dintr-o ţară în care locuiesc rudele sale apropiate poate constitui o ingerinţă în dreptul la respectarea vieţii de familie, aşa cum este el protejat de art. 8 § 1 din Convenţie (Cauza Boultif împotriva Elveţiei, nr. 54273/00, § 39, CEDO 2001-IX).", "26. În cauza de faţă, Curtea relevă faptul că reclamantul, ajuns în România în 1989, a locuit aici în mod legal, a învăţat limba română, a înfiinţat o societate comercială şi şi-a întemeiat o familie cu o cetăţeană română. Din aceasta uniune a rezultat un copil cu dublă cetăţenie, română şi sârbo-muntenegreană.", "27. Integrarea reclamantului în societatea românească şi caracterul efectiv al vieţii sale de familie fiind incontestabile, Curtea consideră că expulzarea sa şi interdicţia de a intra pe teritoriul român au pus capăt acestei integrări şi au generat o bulversare radicală în viaţa sa privată şi de familie, pe care vizitele regulate ale partenerei sale şi ale copilului lor nu au putut-o remedia. Drept care, Curtea consideră că a avut loc o ingerinţă în viaţa privată şi de familie a reclamantului.", "2. Asupra justificării ingerinţei", "28. Aceasta ingerinţa încalcă Convenţia dacă nu respecta cerinţele paragrafului 2 al art. 8. Aşadar, trebuie analizat dacă ea era „prevăzută de lege”, dacă urmărea unul sau mai multe scopuri legitime, în sensul paragrafului respectiv, şi dacă era „necesară într-o societate democratică”.", "29. Guvernul susţine că măsura litigioasă respecta criteriile paragrafului 2 al art. 8. El arată că această măsură era prevăzută de lege, şi anume de , publicată în Monitorul Oficial al României, Partea I, şi că respecta, prin urmare, condiţia de accesibilitate. În ceea ce priveşte criteriul de previzibilitate, Guvernul consideră că a fost şi el respectat, din moment ce art. 83 din ordonanţa mai sus menţionată prevedea că interdicţia teritorială nu poate fi dispusă decât în cazurile strict enumerate, şi anume dacă un străin a desfăşurat, desfăşoară sau are intenţia de a desfăşura activităţi de natură să pună în pericol siguranţa naţională sau ordinea publică.", "30. În fine, Guvernul afirmă că măsura litigioasă urmărea un scop legitim, şi anume apărarea siguranţei naţionale, că aceasta era necesară într-o societate democratică din moment ce se justifică printr-o necesitate socială imperioasă şi că era proporţională cu scopul legitim urmărit. Pentru a conchide asupra proporţionalităţii ingerinţei, Guvernul subliniază că trebuie luate în calcul, pe de o parte, gravitatea faptelor de care era bănuit reclamantul şi, pe de altă parte, faptul că partenera sa şi copilul lor sunt liberi sa-l viziteze şi, eventual, să se stabilească în Serbia-Muntenegru.", "31. Reclamantul arata că Guvernul nu i-a comunicat niciodată faptele ce i se reproşau şi că nicio altă procedura penală nu a fost începută împotriva sa, nici în România şi nici în Serbia-Muntenegru. Prin urmare, el consideră că măsura a cărei victimă a fost era complet arbitrară.", "32. Curtea reaminteşte ca, în conformitate cu jurisprudenţa sa constantă, sintagma „prevăzută de lege” înseamnă în primul rând că măsura incriminată trebuie să aibă o bază în dreptul intern, însă se referă şi la calitatea legii respective: ea impune că aceasta să fie accesibilă persoanelor în cauza şi să aibă o formulare destul de exactă pentru a permite reclamanţilor, care apelează, la nevoie, la consilieri, să prevadă, într-o măsură rezonabilă în circumstanţele cauzei, consecinţele ce ar putea rezulta dintr-un anumit act.", "33. Desigur, în contextul special al măsurilor legate de siguranţă naţională, cerinţa de previzibilitate nu ar putea fi aceeaşi că în multe alte domenii (Cauza Leander împotriva Suediei, Hotărârea din 26 martie 1987, seria A nr. 116, p. 23, § 51).", "34. Totuşi, dreptul intern trebuie să ofere protecţie împotriva atingerilor arbitrare ale puterii publice asupra drepturilor garantate prin Convenţie. Atunci când este vorba de chestiuni legate de drepturile fundamentale, dacă puterea de apreciere acordată executivului nu ar cunoaşte limite, legea ar putea să încalce preeminenţa dreptului, unul dintre principiile fundamentale ale unei societăţi democratice consacrate prin Convenţie (Cauza Malone împotriva Regatului Unit, Hotărârea din 2 august 1984, seria A nr. 82, p. 33, § 68). Într-adevăr, existenţa unor garanţii adecvate şi suficiente împotriva abuzurilor, garanţii printre care se numără mai ales cea a procedurilor de control eficient exercitat de către puterea judiciară, este cu atât mai necesară cu cât, sub pretextul apărării democraţiei, asemenea măsuri riscă să o submineze, chiar să o distrugă (vezi, mutatis mutandis, Cauza Rotaru împotriva României [GC], nr. 28.341/95, §§ 55, 59, CEDO 2000-V).", "35. În cauza, Curtea constată că  reprezintă textul legal ce a constituit fundamentul expulzării şi interdicţiei şederii reclamantului. Ea conchide, aşadar, că măsura litigioasă avea o bază în dreptul intern.", "36. În ceea ce priveşte accesibilitatea, Curtea observă că ordonanţa citată mai sus a fost publicată în Monitorul Oficial al României, Partea I, nr. 955 din 27 decembrie 2002. Prin urmare, Curtea consideră că acest text respecta criteriul accesibilităţii.", "37. În ceea ce priveşte previzibilitatea, Curtea reaminteşte că nivelul de precizie al legislaţiei interne depinde într-o mare măsura de domeniul pe care se presupune că îl reglementează. Or, ameninţările la adresa siguranţei naţionale diferă în timp şi că natură, ceea ce le face greu identificabile dinainte (Cauza Al-Nashif împotriva Bulgariei, nr. 50.963/99, § 121, 20 iunie 2002).", "38. Totuşi, nicio persoana care face obiectul unei măsuri bazate pe aceste motive de siguranţă naţională nu trebuie lipsită de garanţii împotriva arbitrariului. În special, ea trebuie să aibă posibilitatea de a cere controlul măsurii litigioase de către un organ independent şi imparţial, abilitat să analizeze toate chestiunile de fapt şi de drept pertinente pentru a putea statua asupra legalităţii măsurii şi a sancţiona un eventual abuz al autorităţilor. În faţa acestui organ de control, persoana respectivă trebuie să beneficieze de o procedură contradictorie pentru a-şi putea prezenta punctul de vedere şi a respinge argumentele autorităţilor (Cauza Al-Nashif, citată mai sus, §§ 123 şi 124).", "39. În cauză, Curtea observă că, printr-o ordonanţă a Parchetului, reclamantul a fost declarat indezirabil pe teritoriul român, i s-a interzis şederea pentru o perioadă de 10 ani şi a fost expulzat pe motiv că Serviciul Român de Informaţii deţinea „indicii temeinice că desfăşoară activităţi de natură să pună în pericol siguranţa naţională”.", "40. Or, Curtea constată că împotriva reclamantului nu s-a declanşat nicio urmărire penală pentru faptul că a participat la comiterea vreunei infracţiuni în România sau într-o altă ţară. În afară de motivul general menţionat mai sus, autorităţile nu i-au oferit reclamantului nicio altă precizare. În plus, Curtea observă că, încălcând dreptul intern, ordonanţa prin care reclamantul a fost declarat indezirabil nu i-a fost comunicată decât după expulzarea sa.", "41. Curtea acordă importanţă faptului că instanţa, Curtea de Apel Bucureşti, s-a limitat la o analiză pur formală a ordonanţei Parchetului. În acest sens, ea observă că Parchetul nu i-a furnizat curţii de apel nicio precizare referitoare la faptele reproşate reclamantului şi că aceasta nu a mers dincolo de afirmaţiile Parchetului pentru a verifica dacă reclamantul reprezenta într-adevăr un pericol pentru siguranţa naţională sau pentru ordinea publică.", "42. Având în vedere că reclamantul nu s-a bucurat nici în faţa autorităţilor administrative şi nici în faţa curţii de apel de nivelul minim de protecţie împotriva arbitrariului autorităţilor, Curtea conchide că ingerinţa în viaţa sa privată şi de familie nu era prevăzută de o „lege” care să respecte cerinţele Convenţiei (vezi, mutatis mutandis, Cauza Al-Nashif, citată mai sus, § 128).", "43. Având în vedere aceasta constatare, Curtea apreciază că nu mai are rost să continue analiza acestui capăt de cerere al reclamantului pentru a cerceta dacă ingerinţa viza „un scop legitim” şi era „necesară într-o societate democratică”.", "44. Prin urmare, a avut loc încălcarea art. 8 din Convenţie.", "II. Asupra pretinsei încălcări a art. 1 din Protocolul nr. 7", "45. Reclamantul invocă încălcarea garanţiilor procedurale în caz de expulzare. El invocă art. 1 din Protocolul nr. 7, care prevede următoarele:", "„1. Un străin care îşi are reşedinţa în mod legal pe teritoriul unui stat nu poate fi expulzat decât în temeiul executării unei hotărâri luate conform legii şi el trebuie să poată:", "a)să prezinte motivele care pledează împotriva expulzării sale;", "b)să ceară examinarea cazului sau; şi", "c)să ceară să fie reprezentat în acest scop în faţa autorităţilor competenţe sau a uneia ori a mai multor persoane desemnate de către aceasta autoritate.", "2. Un străin poate fi expulzat înainte de exercitarea drepturilor enumerate în paragraful 1a), b) şi c) al acestui articol, atunci când expulzarea este necesară în interesul ordinii publice sau se întemeiază pe motive de securitate naţională.”", "A. Asupra admisibilităţii", "46. Curtea constată că acest capăt de cerere nu este în mod vădit neîntemeiat în sensul art. 35 § 3 din Convenţie. Mai mult, Curtea relevă că acesta nu este lovit de niciun alt motiv de inadmisibilitate. Aşadar, el trebuie declarat admisibil.", "B. Pe fond", "47. Guvernul nu contestă aplicabilitatea în cauza a art. 1 din Protocolul nr. 7 şi admite că reclamantul a fost expulzat înainte de a beneficia de garanţiile prevăzute de acest articol.", "48. Totuşi, el consideră că motive de siguranţă naţională au impus luarea unor măsuri urgente. Drept care, apreciază că expulzarea reclamantului era justificată în sensul paragrafului 2 al art. 1.", "49. Guvernul mai susţine că reclamantul, deşi a fost expulzat, a beneficiat de aceste garanţii procedurale în faţa unei instanţe judiciare. În acest sens, el arata că reclamantul a fost reprezentat de avocata sa, care a putut arata în faţa curţii de apel motivele ce militau împotriva expulzării reclamantului (vezi, mutatis mutandis, Cauza Mezghiche împotriva Franţei nr. 33438/96, decizia Comisiei din 9 aprilie 1997).", "50. Reclamantul reiterează faptul că nu a fost niciodată informat despre motivele ce au determinat expulzarea sa. Prin urmare, el apreciază că avocata sa s-a aflat în imposibilitatea de a-i asigura apărarea în faţa curţii de apel. El adaugă că ordonanţa Parchetului nu i-a fost comunicată avocatei sale decât la data de 18 august 2003, în timpul unicului termen în faţa curţii de apel care, pe deasupra, a respins orice cereri de amânare formulate de avocata sa.", "51. Încă de la început, Curtea subliniază că în caz de expulzare, pe lângă protecţia ce li se oferă în special prin art. 3 şi 8 coroborate cu art. 13 din Convenţie, străinii beneficiază de garanţiile specifice prevăzute de art. 1 din Protocolul nr. 7 (vezi, mutatis mutandis, Cauza Al-Nashif, citată mai sus, § 132).", "52. Mai mult, Curtea relevă faptul că garanţiile mai sus menţionate nu se aplică decât străinilor ce locuiesc în mod legal pe teritoriul unui stat care a ratificat acest Protocol (cauzele Sejdovic şi Sulejmanovic împotriva Italiei [dec.] nr. 57575/00, 14 martie 2002, şi Sulejmanovic şi Sultanovic împotriva Italiei [dec.] nr. 57574/00, 14 martie 2002).", "53. În speţă, Curtea observă că nu s-a contestat faptul că reclamantul locuia legal pe teritoriul românesc în momentul expulzării sale. Drept care, deşi a fost expulzat de urgenţă din motive de siguranţă naţională, caz autorizat de paragraful 2 al art. 1, el avea dreptul să invoce, după expulzarea sa, garanţiile enunţate la paragraful 1 (vezi raportul explicativ ce însoţeşte Protocolul nr. 7).", "54. Curtea subliniază că prima garanţie acordată persoanelor vizate de acest articol prevede că acestea nu pot fi expulzate decât „în temeiul executării unei hotărâri luate conform legii”.", "55. Cuvântul „lege” desemnând legea naţională, trimiterea la aceasta se referă, după exemplul tuturor prevederilor Convenţiei, nu numai la existenţa unei baze în dreptul intern, ci şi la calitatea legii: el impune accesibilitatea şi previzibilitatea acesteia, precum şi o anumită protecţie împotriva atingerilor arbitrare ale puterii publice asupra drepturilor garantate prin Convenţie (paragraful 34 de mai sus).", "56. Curtea reiterează constatarea făcută în analizarea capătului de cerere întemeiat pe art. 8 din Convenţie, şi anume că , care a constituit baza legală pentru expulzarea reclamantului, nu i-a oferit garanţii minime împotriva arbitrariului autorităţilor.", "57. Prin urmare, deşi expulzarea reclamantului a avut loc în executarea unei hotărâri luate conform legii, a avut loc încălcarea art. 1 din Protocolul nr. 7, din moment ce această lege nu răspunde cerinţelor Convenţiei.", "58. În orice caz, Curtea apreciază că autorităţile interne au încălcat şi garanţiile de care ar fi trebuit să se bucure reclamantul în virtutea paragrafului 1a) şi b) al acestui articol.", "59. În acest sens, Curtea observă, pe de o parte, că autorităţile nu i-au oferit reclamantului nici cel mai mic indiciu referitor la faptele ce i se reproşau şi, pe de altă parte, că Parchetul nu i-a comunicat ordonanţa dată împotriva sa decât în ziua unicului termen avut în faţa curţii de apel. Mai mult, Curtea notează că instanţa, curtea de apel, a respins orice cerere de amânare, împiedicând-o astfel pe avocata reclamantului să studieze ordonanţa mai sus menţionată şi să depună la dosar probe în sprijinul contestaţiei îndreptate împotriva sa.", "60. Reamintind că orice prevedere a Convenţiei sau a protocoalelor sale trebuie să se interpreteze astfel încât să garanteze drepturi concrete şi efective, nu teoretice şi iluzorii, Curtea consideră, în lumina controlului pur formal efectuat de curtea de apel în cauza, că reclamantul nu a putut cere în mod adecvat examinarea cazului sau prin prisma argumentelor ce militau împotriva expulzării sale.", "61. Aşadar, a avut loc încălcarea art. 1 din Protocolul nr. 7.", "III. Asupra pretinsei încălcări a art. 6 § 1 din Convenţie", "62. Invocând art. 6 § 1 şi art. 13 din Convenţie, reclamantul se plânge şi de inechitatea procedurii în faţa Curţii de Apel Bucureşti şi de lipsa unei căi de atac împotriva Hotărârii din 18 august 2003 a acestei instanţe.", "63. Curtea reaminteşte că hotărârile referitoare la expulzarea străinilor, cum ar fi sentinţa mai sus menţionată în cauza, nu reprezintă o contestaţie asupra drepturilor sau obligaţiilor cu caracter civil şi nici nu au legătură cu temeinicia unei acuzaţii în materie penală, în sensul art. 6 § 1 din Convenţie (Cauza Maaouia împotriva Franţei [GC] nr. 39652/98, § 40, CEDO 2000-X).", "64. În ceea ce priveşte capătul de cerere întemeiat pe art. 13 din Convenţie, Curtea reaminteşte că nicio prevedere a Convenţiei nu acordă dreptul la mai multe grade de jurisdicţie în alte proceduri decât cele penale.", "65. Prin urmare, Curtea apreciază că aceasta parte a cererii este incompatibilă ratione materiae cu prevederile Convenţiei şi trebuie respinsă conform art. 35 §§ 3 şi 4 din Convenţie.", "IV. Asupra aplicării art. 41 din Convenţie", "66. Conform prevederilor art. 41 din Convenţie:Dacă Curtea declară că a avut loc o încălcare a Convenţiei sau a protocoalelor sale şi dacă dreptul intern al înaltei părţi contractante nu permite decât o înlăturare incompletă a consecinţelor acestei încălcări, Curtea acordă părţii lezate, dacă este cazul, o reparaţie echitabilă.", "A. Prejudiciu", "67. Invocând concluziile unei expertize contabile, reclamantul solicita cu titlu de prejudiciu material suma de 171.000 EUR pentru pierderile economice suferite de societatea sa comercială de la expulzarea sa.", "68. De asemenea, el solicita 100.000 EUR cu titlu de prejudiciu moral suportat din cauza expulzării sale.", "69. Guvernul contestă aceste pretenţii, pe care le consideră excesive. Mai mult, el susţine că nu există nicio legătură directă între pretinsele încălcări şi aşa-zisele prejudicii materiale şi morale pretinse.", "70. Curtea relevă încă de la început că nu poate specula asupra evoluţiei economice pe care ar fi putut-o avea societatea comercială înfiinţată de reclamant dacă acesta nu ar fi fost expulzat. Totuşi, ea apreciază că expulzarea reclamantului a perturbat în mod obiectiv administrarea societăţii sale, perturbări ale căror consecinţe nu pot fi evaluate cu exactitate.", "71. Mai mult, Curtea apreciază că reclamantul a suferit un prejudiciu moral incontestabil din cauza încălcărilor constatate.", "72. Ţinând cont de toate elementele ce se afla în posesia sa şi statuând în echitate, conform art. 41 din Convenţie, Curtea hotărăşte sa acorde reclamantului 15.000 EUR, pentru toate prejudiciile suferite.", "B. Cheltuieli de judecată", "73. Reclamantul solicita rambursarea onorariilor avocaţiale, precum şi a diferitelor cheltuieli efectuate pentru a-şi prezenta cererea în faţa Curţii. Cu titlu justificativ, el prezintă o notă de onorariu în valoare de 6.500 EUR, întocmită pe numele avocatei sale.", "74. Guvernul contestă suma solicitată, pe care o consideră excesivă. Mai mult, el arata că avocata reclamantului nu a precizat nici numărul de ore consacrate prezentării cererii în faţa Curţii şi nici tariful orar practicat.", "75. Conform jurisprudenţei Curţii, un reclamant nu poate obţine rambursarea cheltuielilor de judecată decât în măsura în care li s-au stabilit realitatea, necesitatea şi caracterul rezonabil.", "76. În cauza, Curtea apreciază că suma totală solicitată de reclamant cu titlu de onorarii avocaţiale este excesivă.", "77. Ţinând cont de elementele aflate în posesia sa, precum şi de jurisprudenţa sa în materie, Curtea, statuând în echitate, conform art. 41 din Convenţie, consideră rezonabil să acorde reclamantului suma de 3.000 EUR, pentru toate cheltuielile de judecată.", "C. Dobânzi moratorii", "78. Curtea consideră potrivit că rata dobânzii moratorii să se bazeze pe rata dobânzii facilităţii de preţ marginal a Băncii Centrale Europene, majorată cu 3 puncte procentuale.", "\nPENTRU ACESTE MOTIVE,\nCURTEA,\nÎN UNANIMITATE:", "1. declară cererea admisibilă în ceea ce priveşte capetele de cerere întemeiate pe art. 8 din Convenţie şi pe art. 1 din Protocolul nr. 7 şi inadmisibilă în rest;", "2. hotărăşte că a avut loc încălcarea art. 8 din Convenţie;", "3. hotărăşte că a avut loc încălcarea art. 1 din Protocolul nr. 7;", "4. hotărăşte:", "a)ca statul pârât să-i plătească reclamantului, în termen de 3 luni de la data rămânerii definitive a hotărârii, conform art. 44 § 2 din Convenţie, 15.000 EUR (cincisprezece mii euro) cu titlu de prejudiciu material şi moral şi 3.000 EUR (trei mii euro) drept cheltuieli de judecată, plus orice sumă ce ar putea fi datorată cu titlu de impozit;", "b)ca, începând de la expirarea termenului menţionat mai sus şi până la efectuarea plăţii, aceste sume să se majoreze cu o dobândă simplă având o rată egală cu cea a facilităţii de preţ marginal a Băncii Centrale Europene, valabilă în această perioadă, majorată cu 3 puncte procentuale;", "5. respinge cererea de satisfacţie echitabilă pentru surplus.", "Întocmită în limba franceză, apoi comunicată în scris la data de 8 iunie 2006, în aplicarea art. 77 §§ 2 şi 3 din Regulamentul Curţii.", "\nBostjan M. Zupancic,", "preşedinte", "\nVincent Berger,", "grefier"]}