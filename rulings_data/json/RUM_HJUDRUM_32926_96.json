{"file": "RUM_HJUDRUM_32926_96.docx", "doc_type": "HJUDRUM", "doc_lang": "RUM", "case_id": "32926/96", "text_paragraphs": ["©Documentul a fost pus la dispoziţie cu sprijinul Consiliului Superior al Magistraturii din România () şi R.A. „Monitorul Oficial” (). Permisiunea de a republica această traducere a fost acordată exclusiv în scopul includerii sale în baza de date HUDOC.", "\t", "©The document was made available with the support of the Superior Council of Magistracy of  () and R.A. „Monitorul Oficial” (). Permission to re-publish this translation has been granted for the sole purpose of its inclusion in the Court’s database HUDOC.", "", "Publicată în : MONITORUL OFICIAL nr. 210 din 8 martie 2006", "", "HOTĂRÂREA", "din 26 noiembrie 2002, definitivă la 24 septembrie 2003, în Cauza Canciovici şi alţii împotriva României", "(Cererea nr. 32.926/1996)", "În cauza Canciovici şi alţii împotriva României,", "Curtea Europeană a Drepturilor Omului (Secţia a II-a), întrunită în cadrul unei camere formate din: domnii J.-P. Costa, preşedinte, A.B. Baka, Gaukur Jorundsson, L. Loukadies, C. Bîrsan, M. Ugrekahelidze, doamna A. Mularoni, judecători, şi domnul T.L. Early, grefier adjunct de secţie,", "după ce a deliberat în Camera de consiliu, la data de 5 noiembrie 2002,", "pronunţă următoarea hotărâre, adoptată la aceeaşi dată:", "PROCEDURA", "1. La originea cauzei se află Cererea nr. 32.926/1996 introdusă împotriva României, prin care trei cetăţeni ai acestui stat, domnul Ilie Canciovici, domnul Mihai Alexandru Canciovici şi doamna Eliza Maria Petrescu (reclamanţii) au sesizat Comisia Europeană a Drepturilor Omului (Comisia), la data de 10 septembrie 1996, în temeiul fostului articol 25 din Convenţia pentru apărarea drepturilor omului şi a libertăţilor fundamentale (Convenţia). În urma decesului, la data de 4 martie 2002, al domnului Ilie Canciovici, moştenitorul său, domnul Radu Marin Canciovici, şi-a exprimat, prin scrisoarea din 17 martie 2002, dorinţa de a continua procesul.", "2. Reclamanţii sunt reprezentaţi de doamna Monica Macovei, avocată la Bucureşti. Guvernul român (Guvernul) este reprezentat de agentul guvernamental, doamna Cristina Tarcea, din cadrul Ministerului Justiţiei.", "3. Reclamanţii invocă, în special, faptul că refuzul Curţii de Apel Bucureşti de a judeca pe fond acţiunea lor în revendicare, precum şi respingerea acesteia, la data de 11 martie 1996, pe motivul că aceştia ar fi putut cere restituirea imobilului în temeiul , sunt contrare art. 6 alin. 1 din Convenţie. În afară de aceasta, reclamanţii se plâng că hotărârea Curţii de Apel Bucureşti a adus atingere dreptului lor de proprietate, astfel cum este garantat de art. 1 din Primul Protocol la Convenţie.", "4. Cererea a fost transmisă Curţii la 1 noiembrie 1998, data intrării în vigoare a Protocolului nr. 11 la Convenţie [art. 5 alin. (2) din Protocolul nr. 11].", "5. Cererea a fost transmisă primei secţii a Curţii Europene a Drepturilor Omului [art. 52 alin. (1) din Regulamentul Curţii]. În cadrul acesteia, camera desemnată să examineze cauza (art. 27 alin. 1 din Convenţie) a fost constituită în conformitate cu art. 26 alin. (1) din Regulament.", "6. La 1 noiembrie 2001, Curtea a modificat compoziţia secţiilor [art. 25 alin. (1) din Regulament]. Prezenta cerere a fost repartizată celei de-a doua secţii astfel reorganizate [art. 52 alin. (1) din Regulament].", "7. Atât reclamanţii, cât şi Guvernul au depus observaţii scrise cu privire la admisibilitatea şi la fondul cauzei [art. 59 alin. (1) din Regulament].", "ÎN FAPT", "I. Circumstanţele cauzei", "8. Reclamanţii s-au născut în 1967, 1944 şi, respectiv, 1931 şi îşi au domiciliul în Bucureşti.", "9. În anul 1933, tatăl reclamanţilor construieşte o casă situată în Bucureşti.", "10. În anul 1950, statul preia casa şi terenul de la tatăl reclamanţilor, invocând Decretul de naţionalizare nr. 92/1950.", "Motivele privării de proprietate nu au fost niciodată notificate tatălui reclamanţilor.", "11. Conform informaţiilor reclamanţilor, prin Ordonanţa Guvernului nr. 313 din 1 iunie 1992, imobilul revendicat a devenit proprietatea Regiei Autonome „Administraţia Patrimoniului Protocolului de Stat” (RAAPPS).", "A. Prima acţiune de revendicare", "12. În 1994, în calitate de moştenitori, reclamanţii au revendicat bunul mai sus menţionat printr-o acţiune civilă formulată în faţa Judecătoriei Sectorului 1 Bucureşti. Aceştia au arătat că, în temeiul Decretului nr. 92/1950, bunurile salariaţilor nu puteau fi naţionalizate şi că tatăl lor era salariat în momentul naţionalizării bunului.", "13. Prin Sentinţa din 7 martie 1995, Judecătoria Sectorului 1 Bucureşti a admis cererea reclamanţilor şi le-a confirmat dreptul de proprietate, dispunând că statul să nu le mai îngrădească acest drept. Judecătoria dispune că autorităţile administrative, şi anume RAAPPS, administrator al statului, să restituie casa reclamanţilor.", "14. Apelul RAAPPS a fost respins că nefondat prin Hotărârea din 20 septembrie 1995 a Tribunalului Bucureşti.", "15. Recursul RAAPPS împotriva Deciziei din 20 septembrie 1995 a fost admis prin Hotărârea Curţii de Apel Bucureşti din 11 martie 1996, care a respins acţiunea reclamanţilor, a desfiinţat hotărârile precedente şi a admis apelul RAAPPS. Curtea a motivat hotărârea prin existența posibilităţii de a revendica imobilul, în temeiul Legii nr. 112/1995 pentru reglementarea situaţiei juridice a unor imobile cu destinaţia de locuinţe, trecute în proprietatea statului, al cărei articol 24 reglementează restituirea în natură.", "B. A doua acţiune în revendicare întemeiată pe Legea nr. 112/1995", "16. La o dată neprecizată, reclamanţii depun o cerere de restituire la Comisia pentru aplicarea  (comisia administrativă) din cadrul Primăriei Municipiului Bucureşti.17. Prin Decizia din 3 martie 1999, Primăria Municipiului Bucureşti dispune restituirea către reclamanţi a imobilului revendicat.", "18. La 13 mai 1999, RAAPPS formulează contestaţie împotriva deciziei, pe motivul că imobilul restituit de primărie făcea parte din patrimoniul public al statului, fiind destinat ministerelor, autorităţilor şi instituţiilor publice, şi că astfel de bunuri nu puteau fi revendicate.", "19. Contestaţia RAAPPS este respinsă prin Sentinţa din 9 decembrie 1999 a Judecătoriei Sectorului 1 Bucureşti, pe motivul lipsei calităţii procesuale active a reclamantei.", "20. Prin Decizia din 31 mai 2000, Tribunalul Bucureşti admite apelul RAAPPS, desfiinţează Sentinţa din 9 decembrie 1999 şi dispune retrimiterea cauzei.", "21. După ce a analizat cauza, prin Sentinţa din 7 noiembrie 2000, Judecătoria Sectorului 1 Bucureşti respinge din nou contestaţia RAAPPS, pe motivul că imobilul trebuia considerat „liber”, în sensul , şi că, în consecinţă, trebuia restituit foştilor proprietari.", "22. Prin Decizia din 21 mai 2001, Tribunalul Bucureşti admite apelul RAAPPS, desfiinţează Sentinţa din 7 noiembrie 2000, admite contestaţia RAAPPS şi anulează Decizia din 3 martie 1999 a Primăriei Municipiului Bucureşti.", "23. Prin Hotărârea din 31 ianuarie 2002, Curtea de Apel Bucureşti respinge recursul reclamanţilor că neîntemeiat. Instanţele respective se pronunţa în sensul că bunul nu îndeplinea condiţiile cerute de  (nefiind considerat „locuinţă”), pentru a fi restituit reclamanţilor.", "II. Dreptul şi practica interne pertinente", "24. Anumite dispoziţii pertinente sunt descrise în Cauza Brumărescu împotriva României [GC] (Cererea nr. 28.342/1995, paragrafele 34, 35, 40-42 şi 44 CEDO 1999-VII).", "25.  dispune următoarele:", "„Rezolvarea cererilor privind restituirea în natură sau despăgubirea pentru imobilele cu destinaţia de locuinţe trecute în proprietatea statului se face numai în temeiul prevederilor prezentei legi.", "Hotărârile judecătoreşti cu privire la imobilele prevăzute la art. 1 din prezenta lege, rămase definitive şi irevocabile, vor putea fi atacate cu recurs în anulare, întemeiat pe dispoziţiile art. 330 din Codul de procedură civilă.”", "26. Dispoziţiile pertinente din Codul de procedură civilă dispun următoarele:", "Articolul 299", "„Hotărârile date fără drept de apel, cele date în apel, precum şi, în condiţiile prevăzute de lege, hotărârile altor organe cu activitate jurisdicţională sunt supuse recursului.”", "Articolul 311", "„Hotărârea casată nu are nici o putere.", "Actele de executare [...] făcute în puterea unei asemenea hotărâri sunt desfiinţate de drept, dacă instanţa de recurs nu dispune altfel.”", "Articolul 312", "„Curţile de apel şi tribunalele, în caz de casare, vor judeca pricina în fond.", "Cu toate acestea, în cazul în care instanţa, a cărei hotărâre este recurată, a soluţionat procesul fără a intra în cercetarea fondului ori judecată s-a făcut în lipsa părţii care nu a fost regulat citată la administrarea probelor şi la dezbaterea fondului, instanţa de recurs, după casare, trimite cauza spre rejudecare instanţei care a pronunţat hotărârea casată sau altei instanţe de acelaşi grad. În cazul casării pentru lipsa de competenţă, cauza se trimite spre rejudecare instanţei competente sau organului cu activitate jurisdicţională competent, potrivit legii.", "Dacă instanţa de recurs constată că ea însăşi era competentă să soluţioneze pricina în prima instanţă sau în apel, va casa hotărârea recurată şi va soluţiona cauza potrivit competenţei sale.”", "IN DREPT", "I. Cu privire la admisibilitate", "A. Excepţiile preliminare", "1. Excepţia privind neepuizarea căilor de atac interne", "27. Conform Guvernului, căile interne de recurs nu au fost epuizate, reclamanţii putând formula o altă acţiune în revendicare. El subliniază că, în urma adoptării , reclamanţii aveau posibilitatea să formuleze o nouă acţiune în revendicare.", "28. Reclamanţii invită Curtea să continue examinarea cauzei. Ei consideră că jurisprudenţa creată prin Cauza Brumărescu împotriva României cu privire la epuizarea căilor interne de atac este aplicabilă în cauză. Ei amintesc că au formulat o cerere de restituire, în temeiul , dar că nu li s-a restabilit dreptul de proprietate asupra bunului (vezi paragraful 23).", "Reclamanţii consideră că  nu este aplicabilă în speţă, întrucât nu se referă decât la imobilele naţionalizate cu titlu, în timp ce bunul lor a fost naţionalizat fără titlu valabil. Ei consideră că problema a fost recunoscută de Guvernul însuşi, cu ocazia respingerii cererii lor de restituire pe calea administrativă în baza . În consecinţa, cer Curţii să le recunoască calitatea de victime şi să respingă excepţia Guvernului.", "29. Curtea aminteşte că, în Cauza Brumărescu, a arătat că Guvernul, responsabil de anularea unei hotărâri definitive pronunţate în urma unei acţiuni în revendicare, nu putea invoca excepţia de neepuizare întemeiată pe faptul că reclamantul nu ar fi introdus o nouă acţiune de revendicare (ibidem, paragrafele 54-55).", "Chiar dacă reclamanţii nu au o hotărâre definitivă favorabilă, care să fi fost anulată în urma unui recurs în anulare, ei nu sunt obligaţi să epuizeze o altă cale de atac. În plus, au formulat o altă cerere de restituire, de data aceasta întemeiată pe , cale indicată prin Hotărârea din 11 martie 1996 a Curţii de Apel Bucureşti (vezi paragraful 15).", "30. Prin urmare, excepţia Guvernului se respinge.", "2. Excepţia de incompatibilitate ratione materiae privind pretinsa încălcare a art. 1 din Primul Protocol la Convenţie", "31. Guvernul apreciază că deoarece nici o instanţă naţională nu a recunoscut vreodată, printr-o hotărâre definitivă şi irevocabilă, dreptul reclamanţilor asupra imobilului revendicat semnifică faptul că reclamanţii nu au un „bun actual” în sensul art. 1 din Primul Protocol la Convenţie. El subliniază că „un astfel de demers iese din câmpul de aplicare a Convenţiei”. În plus, conform opiniei sale, Convenţia nu garantează dreptul la restituirea proprietăţii. El aminteşte că, în conformitate cu jurisprudenţa constantă a Curţii, art. 1 din Primul Protocol la Convenţie nu garantează dreptul de a obţine un bun şi invocă hotărârea Curţii în Cauza K.R. împotriva Republicii Cehe (Cererea nr. 3.109/1996, Decizia din 15 ianuarie 1997).", "El afirmă că „ilegalitatea naţionalizării imobilului nu a fost stabilită juridic şi că reclamanţii nu dispuneau de un bun în sensul Convenţiei, în momentul intrării în vigoare a Convenţiei, dat fiind faptul că dreptul de proprietate al reclamanţilor asupra imobilului în litigiu nu a fost recunoscut printr-o hotărâre definitivă şi irevocabilă”.", "32. Guvernul susţine că hotărârile interne nu pot constitui un bun în sensul Convenţiei, în măsura în care sunt supuse căilor de atac.Din aceste motive, Guvernul român roagă Curtea să se declare necompetența ratione materiae şi, în consecinţă, să respingă cererea, în conformitate cu dispoziţiile art. 28 din Convenţie.", "33. Reclamanţii cer respingerea excepţiei. Ei consideră că Hotărârea din 7 martie 1995 a Judecătoriei Sectorului 1 Bucureşti şi cea din 20 septembrie 1995 a Tribunalului Bucureşti au dispus restituirea bunului în favoarea lor şi au stabilit astfel dreptul de proprietate asupra bunului menţionat. Ei subliniază că, în temeiul art. 377 alin. 2 din Codul român de procedura civilă, deciziile pronunţate în apel sunt definitive şi executorii.", "În ceea ce priveşte Decizia din 11 martie 1996 a Curţii de Apel Bucureşti, care a desfiinţat cele două hotărâri anterioare, ei consideră că drepturile lor astfel recunoscute prin deciziile precedente nu au fost afectate, întrucât curtea de apel şi-a motivat hotărârea prin existența unei alte posibilităţi de a revendica imobilul şi astfel nu s-a pronunţat pe fondul litigiului.", "34. Ei precizează că deosebirea între prezenta cerere şi hotărârea în Cauza Brumărescu nu este decât „formală” şi că ea se datorează schimbării jurisprudenţei Curţii Supreme de Justiţie care, după ce a admis recursul în anulare în acţiuni similare şi a anulat hotărâri definitive, a influenţat celelalte instanţe, în special curţile de apel.", "Ei consideră că motivarea prin care Curtea de Apel Bucureşti a respins acţiunea în revendicare prin posibilitatea de a cere restituirea pe calea administrativă prevăzută de  echivalează cu recunoaşterea existenţei unui bun, în sensul art. 1 din Primul Protocol la Convenţie.", "35. Curtea aminteşte, în primul rând, că nu poate examina o cerere decât în măsura în care se raportează la evenimente care s-au produs după intrarea în vigoare a Convenţiei, cu privire la partea contractantă respectivă. În speţă, bunul reclamanţilor a fost naţionalizat în 1950, adică mult înainte de 20 iunie 1994, data la care Convenţia a intrat în vigoare cu privire la România. Curtea nu este aşadar competentă ratione temporis să examineze circumstanţele naţionalizării.", "36. Ea aminteşte şi îşi confirmă jurisprudenţa bine stabilită, conform căreia privarea de un drept de proprietate sau de un alt drept real constituie, în principiu, un act instantaneu şi nu creează o situaţie continua de „privare de un drept” [vezi, de exemplu, Cauza Lupuleţ împotriva României, Cererea nr. 25.497/1994, Decizia Comisiei din 17 mai 1996, deciziile şi rapoartele (DR) 85-A, p. 126]. Plângerile reclamanţilor sunt aşadar incompatibile cu dispoziţiile Convenţiei, în măsura în care acestea critică măsurile adoptate în temeiul Decretului nr. 92/1950 cu privire la bunul lor înainte de intrarea în vigoare a Convenţiei pentru România.", "37. Reclamanţii nu se pot plânge de încălcarea art. 1 din Primul Protocol la Convenţie decât în măsura în care procedurile pe care le incriminează se raportau la „bunuri” ai căror titulari erau, în sensul acestei dispoziţii.", "În speţă, reclamanţii au iniţiat o procedură în faţa autorităţilor naţionale competenţe, pentru a obţine restituirea imobilului tatălui lor. Astfel, ei căutau să li se recunoască un drept de proprietate asupra imobilului care aparţinuse tatălui lor, dar care, în perioada cererii introductive de instanţă, nu mai era proprietatea tatălui şi nici a reclamanţilor. În consecinţă, procedura nu se raporta la un „bun actual” al reclamanţilor (vezi decizia în Cauza Malhous împotriva Republicii Cehe [GC], Cererea nr. 33.071/1996, p. 17).", "38. În ceea ce priveşte afirmaţia reclamanţilor conform căreia decizia pronunţată în apel era „definitivă” şi astfel dreptul lor de proprietate a fost restabilit definitiv, Curtea observă că, în conformitate cu art. 299 din Codul român de procedura civilă, în vigoare în momentul faptelor, deciziile pronunţate în apel sunt susceptibile de o analiză în recurs şi că, în conformitate cu art. 311 din Codul de procedură civilă, deciziile anulate în recurs nu au nici un efect juridic, iar toate actele de executare făcute în temeiul unei atare decizii sunt anulate conform legii, dacă instanţa de recurs nu decide altfel. Curtea notează că reclamanţii nu aveau o decizie „definitivă şi irevocabilă” şi că dreptul obţinut în baza deciziilor pronunţate pe fond şi în apel era revocabil. În consecinţă, prezenta cauză nu este similară cu Cauza Brumărescu cu privire la acest punct.", "39. Curtea observă că, deşi judecătoria a recunoscut nelegalitatea naţionalizării, Hotărârea definitivă şi „irevocabilă” din 11 martie 1996 a Curţii de Apel Bucureşti a desfiinţat hotărârile anterioare.", "În ceea ce priveşte procedura administrativă ulterioară, Curtea notează că printr-o hotărâre definitivă şi „irevocabilă” s-a respins, de asemenea, cererea de restituire, întrucât nu erau îndeplinite condiţiile cerute de . Instanţa respectivă a hotărât că  nu se aplică decât imobilelor „cu destinaţie de locuinţă” şi că imobilul revendicat de reclamanţi nu făcea parte din acestă categorie. În consecinţă, procedura nu se referea la un „bun actual” al reclamanţilor.", "40. Curtea aminteşte că aprecierea situaţiei de fapt şi aplicarea dreptului intern revin, în primul rând, instanţelor naţionale. Curtea neputând specula asupra posibilelor soluţii în cadrul procedurii interne dacă instanţele interne s-ar fi pronunţat, rezultă că reclamanţii nu au probat că aveau o „speranţă legitimă” cu privire la proprietatea bunului revendicat.", "41. În aceste condiţii, Curtea admite excepţia invocată de Guvern şi decide că plângerea formulată în temeiul art. 1 din Primul Protocol la Convenţie este incompatibilă ratione materiae cu dispoziţiile Convenţiei, în sensul art. 35 alin. 3.", "B. Referitor la caracterul vădit nefondat al cererii", "42. Curtea constată că plângerea făcută în sensul art. 6 alin. 1 din Convenţie privind lipsa de acces la instanţă nu este în mod vădit nefondată în sensul art. 35 alin. 3 din Convenţie. Prin urmare, acest capăt de cerere este admisibil.", "II. Cu privire la pretinsa încălcare a art. 6 alin. (1) din Convenţie referitor la dreptul de acces la instanţa", "43. Conform reclamanţilor, Hotărârea din 11 martie 1996 a Curţii de Apel Bucureşti a încălcat art. 6 alin. 1 din Convenţie, care dispune:", "„Orice persoană are dreptul la judecarea în mod echitabil [...] a cauzei sale, de către o instanţă independentă şi imparţială [...] care va hotărî [...] asupra drepturilor şi obligaţiilor sale cu caracter civil [...].”", "44. În memoriul lor, reclamanţii subliniază că acţiunea lor a fost respinsă de Curtea de Apel Bucureşti pe motivul că ei ar fi putut solicita imobilul pe calea administrativă prevăzută de , refuzând astfel să se pronunţe asupra fondului litigiului, ceea ce este contrar dreptului de acces la instanţă, astfel cum este garantat de  României şi de art. 3 din Codul civil român, care reglementează denegarea de dreptate. În afară de aceasta, ei subliniază că  nu exclude posibilitatea ca instanţele să se pronunţe asupra litigiilor privind legalitatea naţionalizărilor. Ei consideră că instanţele judecătoreşti de fond au hotărât că naţionalizarea nu era conformă cu Decretul nr. 92/1950 şi că instanţa de recurs nu a anulat deciziile precedente din motive privind naţionalizarea, ci pentru existentă unei alte căi procedurale şi că, în consecinţă, instanţa de recurs nu a statuat asupra legalităţii naţionalizării.", "45. Ei consideră că deosebirea dintre cererea lor şi Cauza Brumărescu nu este decât formală, întrucât, în perioada acţiunii de revendicare formulate de domnul Brumărescu, , precum şi Decizia nr. 1/1995 a Curţii Supreme de Justiţie, care a condus la schimbarea jurisprudenţei, nu existau. Ei precizează că în perioada revendicării formulate de domnul Brumărescu jurisprudenţa recunoştea foştilor proprietari dreptul de proprietate asupra imobilelor naţionalizate ilegal şi că, după un discurs al preşedintelui României, Curtea Supremă de Justiţie, prin Hotărârea din 2 februarie 1995, pronunţată în şedinţa Secţiilor Unite, a decis că instanţele nu mai erau competenţe să analizeze legalitatea naţionalizării imobilelor naţionalizate. După aceasta hotărâre a Curţii Supreme de Justiţie şi după adoptarea Legii nr. 112/1995, cea mai mare parte a curţilor de apel şi-a schimbat jurisprudenţa, respingând acţiunile foştilor proprietari.", "Ei consideră că cererea lor este similară Cauzei Brumărescu, întrucât, în Cauza Brumărescu, Curtea Supremă de Justiţie a hotărât că instanţele nu erau competente să controleze legalitatea aplicării decretelor de naţionalizare şi că alte legi în materia restituirii urmau să fie adoptate, precum şi că, în speţă, Curtea de Apel Bucureşti a hotărât că, în urma adoptării , instanţele nu mai erau competente să se pronunţe asupra litigiilor privind restituirea imobilelor naţionalizate.", "46. Guvernul roagă Curtea să constate că nu a fost încălcat art. 6 alin. 1 din Convenţie. El consideră că dreptul de acces la instanţă nu a fost încălcat de Curtea de Apel Bucureşti, ci aceasta a analizat pe fond acţiunea de revendicare şi a hotărât că statul dispune de un titlu de proprietate valabil, întemeiat pe actul de naţionalizare.", "47. Curtea trebuie aşadar să analizeze dacă Hotărârea din 11 martie 1996 a Curţii de Apel Bucureşti a încălcat art. 6 alin. 1 din Convenţie.", "48. Curtea aminteşte că, în Cauza Brumărescu, citată anterior (paragrafele 59, 63, 65), a concluzionat asupra încălcării art. 6 alin. 1, pe motivul că refuzul Curţii Supreme de Justiţie de a recunoaşte instanţelor competența de a examina litigii privind, că în prezenta cauza, o revedincare imobiliară, încalcă art. 6 alin. 1 din Convenţie.", "În acelaşi timp, în Cauza Vasilescu împotriva României, Curtea a hotărât că faptul de a respinge o cerere de restituire, pe motivul că acţiunea nu ar fi de competenţa instanţelor civile şi că numai un procuror ar fi putut examina respectiva cerere, aduce atingere dreptului de acces la instanţă, în sensul art. 6 alin. 1 din Convenţie (Hotărârea din 22 mai 1998, Culegere de hotărâri şi decizii 1998-III, p. 1.075-1.076, paragrafele 39-41).", "49. Curtea notează că Hotărârea din 7 martie 1995, prin care reclamanţilor li s-a restituit bunul, a fost desfiinţată de Curtea de Apel Bucureşti, pe motivul că trebuia să ceară restituirea bunului lor pe calea administrativă prevăzută de . Curtea constată, prin urmare, că procedura în faţa curţii de apel nu a implicat o apreciere directă şi integrală a drepturilor cu caracter civil ale reclamanţilor în procedura de restituire (a se vedea mutatis mutandis, Cauza Malhous împotriva Republicii Cehe, Cererea nr. 33.071/1996, 12 iulie 2001, paragraful 62). Or, ea consideră că refuzul curţii de apel de a se pronunţa asupra temeiului cererii reclamanţilor este contrar dreptului de acces la instanţă, astfel cum este garantat de  României şi de art. 3 din Codul civil român, şi, în situaţia dată, în sensul art. 6 alin. 1 din Convenţie, acesta are aceleaşi consecinţe juridice ca hotărârea Curţii Supreme de Justiţie în Cauza Brumărescu citată anterior.", "50. În aceste împrejurări, excluderea de către Curtea de Apel Bucureşti a acţiunii în revendicare a reclamanţilor de sub competenţa sa este în sine contrară dreptului de acces la instanţă, astfel cum este garantat de art. 6 alin. 1 din Convenţie.", "51. Astfel, s-a încălcat art. 6 alin. 1 în acest punct.", "III. Cu privire la aplicarea art. 41 din Convenţie", "52. În conformitate cu art. 41 din Convenţie", "„Dacă Curtea declară că a avut loc o încălcare a Convenţiei sau a protocoalelor sale şi dacă dreptul intern al înaltei părţi contractante nu permite decât o înlăturare incompletă a consecinţelor acestei încălcări, Curtea acordă părţii lezate, dacă este cazul, o reparaţie echitabilă.”", "A. Prejudiciu material şi moral", "53. Reclamanţii solicită o sumă corespunzătoare valorii actuale a bunului lor, şi anume, în conformitate cu raportul de expertiză supus Curţii, 455.960 dolari americani (USD), respectiv 468.853 EUR, dintre care 240.551 USD, respectiv 257.635 EUR, reprezentând valoarea casei, şi 215.409 USD, respectiv 221.500 EUR, valoarea terenului. Ei cer, de asemenea, suma corespunzătoare lipsei de folosinţă, şi anume 319.000 USD, respectiv 328.020 EUR.", "54. Guvernul nu împărtăşeşte concluziile rezultate din raportul de expertiză prezentat de reclamanţi în faţa Curţii. Conform raportului de expertiză produs de acesta în faţa Curţii, valoarea de piaţă a imobilului revendicat este de 257.300 USD, respectiv 264.575 EUR, dintre care 97.743 USD, respectiv 98.450 EUR, pentru casă, şi 161.557 USD, respectiv 166.125 EUR, pentru teren.", "55. Curtea aminteşte că, în conformitate cu art. 29 alin. 1 din Convenţie, a hotărât să admită excepţia ratione materiae a Guvernului privind plângerea făcută în baza art. 1 din Primul Protocol la Convenţie (vezi paragraful 41). Acest capăt de cerere va fi aşadar respins.", "56. Reclamanţii solicită, de asemenea, 210.000 USD, respectiv 215.938 EUR, pentru prejudiciul moral suferit că urmare a stării de anxietate, frustrare şi suferinţă gravă pe care le-au cauzat instanţele interne în timpul procedurii în revendicare şi în timpul procedurii administrative. Ei afirmă că Guvernul nu a făcut nici un demers pentru a le restitui proprietatea, ba mai mult, a închiriat-o unor terţi.", "57. Guvernul contestă acest capăt de cerere, considerând că nu se poate reţine nici un prejudiciu moral. În plus, Guvernul susţine că reclamanţii nu au dovedit o eventuală legătura de cauzalitate între suferinţele fizice şi încălcările constatate.", "58. Curtea subliniază că singura baza ce poate fi reţinută pentru acordarea unei reparaţii echitabile constă în speţă în faptul că reclamanţii nu au beneficiat de acces la instanţa în faţa Curţii de Apel Bucureşti. Sigur, Curtea nu ar putea specula asupra soluţiei care ar fi fost pronunţată în caz contrar, dar nu consideră nerezonabil sa creadă că interesaţii au suferit o pierdere de şansă reală în procesul respectiv (Cauza Pelissier şi Sassi împotriva Franţei [GC], Cererea nr. 25.444/1994, paragraful 80, CEDO 1999-II). Statuând în echitate, astfel cum este prevăzut de art. 41, Curtea acordă reclamanţilor suma de 6.000 EUR convertibili în lei româneşti, la nivelul ratei de schimb aplicabile la data plăţii.", "B. Cheltuieli de judecată", "59. Reclamanţii solicită rambursarea a 7.760 USD, respectiv 7.979 EUR, pe care îi repartizează după cum urmează:", "a)2.165 USD, respectiv 1.197 EUR, pentru cheltuielile efectuate în cadrul procedurilor interne vizând restabilirea dreptului de proprietate;", "b)6.595 USD, respectiv 6.781 EUR, cu titlul de onorarii pentru activitatea îndeplinită de avocatul lor în procedura în faţa Curţii, atât pe fond, cât şi în chestiunea satisfacţiei echitabile, dintre care 210 USD, respectiv 215 EUR, cheltuieli pentru expert.", "60. Guvernul notează că reclamanţii au beneficiat de asistenţă judiciară în faţa Curţii. El este de acord să ramburseze reclamanţilor sumele probate că efectiv achitate şi necesare şi lasă aceasta chestiune la latitudinea Curţii.", "61. Referitor la cheltuielile ocazionate de procedura în faţa organelor Convenţiei, Curtea notează că reclamanţii au beneficiat, la 29 ianuarie 2002, de asistenţă juridică (725 EUR) pentru reprezentarea în cauză, prezentarea unui memoriu, observaţii privind art. 41 din Convenţie şi cheltuieli de secretariat.", "62. Curtea observă că reclamanţii nu au despus nici un document justificativ privind cheltuielile ocazionate de procedurile interne şi de cele în faţa Curţii. În consecinţă, Curtea decide sa nu aloce reclamanţilor nici o sumă cu acest titlu (vezi Cauza Oprea împotriva României, Cererea nr. 33.358/1996, Hotărârea din 9 iulie 2002, paragraful 56).", "C. Majorări de întârziere", "63. Curtea hotărăşte să aplice majorări de întârziere echivalente cu rata dobânzii pentru facilitarea de credit marginal practicată de Banca Centrală Europeană, la care se vor adăuga trei puncte procentuale.", "\nPENTRU ACESTE MOTIVE,\nÎn unanimitate,", "\nCURTEA", "1. respinge excepţia preliminară privind neepuizarea căilor de atac interne, invocată de Guvern;", "2. admite excepţia ratione materiae a Guvernului referitoare la plângerea privind art. 1 din Primul Protocol la Convenţie şi declară inadmisibil acest capăt de cerere;", "3. declară admisibil capătul de cerere întemeiat pe art. 6 alin. 1 din Convenţie referitor la lipsa de acces la instanţă;", "4. hotărăşte că s-a încălcat art. 6 alin. 1 din Convenţie, în temeiul refuzului accesului la instanţa;", "5. hotărăşte că statul pârât trebuie să plătească împreună reclamanţilor 6.000 EUR (şase mii euro) cu titlu de prejudiciu moral, în termen de 3 luni de la data rămânerii definitive a hotărârii, în conformitate cu art. 44 alin. 2 din Convenţie. Suma respectiva va fi convertită în moneda naţională a statului pârât, la nivelul ratei de schimb aplicabile la data plăţii;", "6. hotărăşte că, de la data expirării termenului respectiv până la momentul plăţii, suma indicată la pct. 5 va fi majorată cu o dobândă simplă a cărei rata este egală cu rata dobânzii pentru facilitarea de credit marginal practicată de Banca Centrală Europeană, la care se vor adăuga trei puncte procentuale;", "7. respinge restul cererii de acordare a unei satisfacţii echitabile.", "Redactată în limba franceză, apoi comunicată în scris la data de 26 noiembrie 2002, cu aplicarea art. 77 alin. (2) şi (3) din Regulamentul Curții.", "\nJ.-P.Costa, \t\t\t\t\t\t\t\t\t\t T.L. Early,\npreşedinte\t\t\t\t\t\t\t\t\t  grefier adjunct\n\n"]}