{"file": "TUR_HJUDTUR_43517_09.docx", "doc_type": "HJUDTUR", "doc_lang": "TUR", "case_id": "43517/09", "text_paragraphs": ["Torreggiani ve Diğerleri/İtalya – 43517/09 ve diğerleri - 8.1.2013 tarihli Karar [II. Daire]", "", "Olaylar ve Olgular – Başvuranların yedisi de Busto Arsizio ve Piacenza hapishanelerinde tutukludurlar. On dört ila elli dört ay arasında değişen süreler boyunca, hapishanede her biri 3 metre kare kişisel alana sahiptirler.", "Hukuksal Değerlendirme – 3. Madde: Sözleşme’ye aykırı olarak, yedi başvuranın her birinin on dört ila elli dört ay arasında değişen süreler boyunca sahip oldukları alanın darlığını diğer durumlar da ağırlaştırmıştır. Piacenza hapishane hücrelerinde her iki şubede de uzun süreler boyunca sıcak suyun olmaması, aydınlatma ve havalandırmanın yetersiz olması; (bunlar tek başına insanlık dışı ve aşağılayıcı muameleler olmamalarına rağmen) başvuranların daha çok ıstırap çekmelerine neden olmuştur.Başvuranların hapis cezalarının süreleri de göz önüne alındığında, hapishane koşulları onların tutuklu halde bulunmalarının esasında var olan ıstırabın, kaçınılamayacak seviyesini aşan bir yoğunlukta zorluklara maruz kalmalarına neden olmuştur. ", "Sonuç: ihlal (oy birliğiyle).", "46. Madde: Başvuranların uygun hapishane koşullarına sahip olma haklarının ihlali, istisnai olaylardan değil çok sayıda insanı etkileyen ve etkilemeye devam edecek gibi görünen İtalyan hapishane sisteminin kronikleşmiş fonksiyon bozukluğundan dolayı ortaya çıkan problemlerden kaynaklanmaktadır. Bu nedenle şikâyet konusu olan durum Sözleşme’ye uygun olmayan bir uygulamaya işaret etmektedir. Ayrıca, pek çok İtalyan hapishanesinin fazlasıyla kalabalık oluşu ile ilgili aynı mahiyette İtalya aleyhine yapılmış yüzlerce başvuru Mahkeme önünde derdesttir ve bu sayı giderek artmıştır. Ek olarak, İtalyan hapishanelerinde bulunan kişilerin yüzde 40’ı duruşmalarını bekleyerek tutuklu yargılanmaktadırlar. Bu bağlamda MahkemeDevletleri, hâkim ve savcılarını mümkün hallerde tutuklama yerine alternatif tedbir kullanmaya ve diğer hedefler arasında artan hapishane nüfusu problemiyle başa çıkmak için hapis cezasına başvurunun azaltılması amacıyla ceza politikaları geliştirmelerine teşvik etmeye davet eden Avrupa Konseyi Bakanlar Kurulu Tavsiyelerine işaret etmiştir. Son olarak, mevcut davalarda, şikayet konusu olan hapishane koşullarını iyileştirme gücüne sahip olan davalı Hükümet’in işaret ettiği tek hukuk yolu olan cezaların infazından sorumlu olan hakime başvurmanın, 3. Madde ihlalinde bir kişinin tutuklu bulunmasını hemen sonlandırma olasılığını garanti altına almadığından, uygulamada etkin değildir. Ayrıca, kararların infazından sorumlu hakime idari makamların tazminat ödemelerine karar verme yetkisini veren son mahkeme kararları ulusal yetkililerin tarafında yerleşik ve istikrarlı bir uygulama değildir. Sonuç olarak, ulusal makamlar bir yıl içinde İtalyan hapishanelerindeki kalabalıktan kaynaklanan Sözleşme ihlalleriyle ilgili olarak gerçek ve etkili bir çözüm getiren koruyucu ve telafi edici etkiye sahip bir hukuk yolu veya hukuk yollarını devreye sokmalıdır.", "41. Madde: Her bir başvurana 10.600 ila 23.500 AVRO arasında değişen miktarlarda manevi tazminat."]}