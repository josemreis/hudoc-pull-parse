{"file": "UKR_HJUDUKR_71503_01.docx", "doc_type": "HJUDUKR", "doc_lang": "UKR", "case_id": "71503/01", "text_paragraphs": ["Український переклад зроблено в рамках проекту Ради Європи «Подальша підтримка реформи кримінальної юстиції в Україні», за фінансового сприяння уряду Данії. ", "Інформаційний бюлетень з практики Суду 63", "Квітень 2004", "Assanidzé проти Грузії [ВП] - 71503/01", "Рішення від 8.4.2004 [ВП]", "Стаття 1", "Відповідальність держав", "Відповідальність грузинської держави за факти, у яких безпосередньо винна влада Автономної республіки Аджарія", "Юрисдикція держав", "«Юрисдикція» грузинської держави над Автономною республікою Аджарія", "Стаття 5", "Стаття 5-1", "Незаконний арешт або позбавлення свободи", "Утримання заявника під вартою незважаючи на остаточне рішення, що набуло законної сили, звільнити його: порушення", "Стаття 6", "Кримінальне провадження", "Стаття 6-1", "Доступ до суду", "Відмова звільнити заявника, виправданого відповідно до остаточного рішення суду: порушення", "Стаття 41", "Справедлива сатисфакція", "Суд зазначив, що держава має забезпечити звільнення заявника як засіб відшкодування встановлених порушень", "Факти – Заявник був мером столиці Автономної республіки Аджарія у Грузії і депутатом Верховної ради цієї республіки. Його притягнули до кримінальної відповідальності за спробу викрадення людини, і в жовтні 2000 року він був засуджений Верховним судом Аджарії до дванадцяти років позбавлення волі. Заявник оскаржив це рішення у касаційному порядку. У січні 2001 року Верховний суд Грузії скасував цей вирок і виправдав заявника, це рішення було остаточним і не могло бути оскаржене. Цим же рішенням було наказано негайно звільнити заявника, котрого утримували під вартою місцеві аджарські органи. Центральні державні органи Грузії вжили необхідних як процесуальних, так і політичних кроків щодо місцевих аджарських органів з метою звільнити заявника. Проте він і на момент ухвалення рішення Європейським судом продовжує перебувати в ув’язненні у тюрмі аджарського міністерства безпеки.", "Право", "Стаття 1 – Факти, котрі повідомив заявник щодо Автономної республіки Аджарія, адміністративно-територіального утворення у складі Грузії, наділеного автономією, відносяться до «юрисдикції» Грузії у розумінні статті 1. Центральна державна влада вжила різних юридичних і політичних кроків для звільнення заявника, і продовжує повторювати такі прохання. У внутрішньо-правовій системі повідомлені факти безпосередньо були вчинені місцевими органами Автономної республіки Аджарія, але з точки зору Конвенції єдиним відповідальним суб’єктом є грузинська держава.", "Стаття 5 § 1 – Хоча заявник був виправданий, а Верховний суд Грузії постановив рішення про його негайне звільнення, він продовжує перебувати в ув’язненні, незважаючи на те, що не відбулось жодного перегляду провадження і не було постановлено нового рішення про залишення його під вартою. Таке позбавлення свободи не відповідає ані національному законодавству, ані жодному іншому нормативно-правовому акту.", "Висновок: порушення (одноголосно).", "Стаття 6 § 1 – Право на доступ до суду у кримінальному провадженні: Корисний наслідок цієї статті було анігільовано внаслідок невиконання протягом більше ніж трьох років остаточного судового рішення, яке не могло бути оскаржене.", "Висновок: порушення (чотирнадцять голосів проти трьох).", "Стаття 41 – Суд призначає відшкодування за моральну і матеріальну шкоду і відшкодування видатків і витрат.", "Суд постановляє, що Грузія, як держава-відповідач, має вжити під контролем Комітету Міністрів заходи, спрямовані на припинення встановленого порушення (стаття 46), і має забезпечити звільнення заявника у якнайкоротший строк.", ""]}