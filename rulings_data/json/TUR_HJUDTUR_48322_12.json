{"file": "TUR_HJUDTUR_48322_12.docx", "doc_type": "HJUDTUR", "doc_lang": "TUR", "case_id": "48322/12", "text_paragraphs": ["Gazso / Macaristan – 48322/12 - 16.07.2015 tarihli karar [II. Bölüm]", "", "Olaylar- Başvuran Avrupa İnsan Hakları Mahkemesine yaptığı başvurusunda, yerel mahkemeler önünde gerçekleşen hukuk yargılamalarının uzunluğundan ve bu tür davalarda etkin bir hukuk yolu bulunmamasından şikâyet etmiştir.", "Hukuki değerlendirme- Mahkeme oy birliğiyle, iç hukukta gerçekleşen yargılamaların uzunluğu ve bu hususta etkin bir hukuk yolu bulunmaması sebebiyle Sözleşme’nin 6 § 1 ve 13. maddelerinin ihlal edildiğine karar vermiştir.", "Madde 41: Manevi zarara ilişkin olarak 1000 avro.", "Madde 46: Macaristan’ın Sözleşme sistemine dâhil olmasından itibaren 1 Mayıs 2015 tarihine kadar, 200’den fazla karar Macaristan tarafından hukuk yargılamalarının aşırı uzunluğuna ilişkin olarak ihlal tespit edilmesiyle ilgilidir. Hükümet ayrıca diğer bazı davalarda dostane çözüm önerisinde bulunmuş ve tek taraflı deklarasyonlar sunmuştur. Macaristan hakkındaki aynı konuya ilişkin 400 dava da Mahkeme önünde derdesttir. Başvuranın davasında tespit edilen ihlallerin münferit bir olaydan dolayı ortaya çıkmadığı ve bazı olayların gidişatına bağlı olmadığı, davalı Devletin eksikliklerinden kaynaklı olduğu sonucuna varmıştır. Bu nedenle durumun Sözleşmeye uygun olmayan bir uygulamadan kaynaklandığının değerlendirilmesi gereklidir. Önemli sorunların tekrarlanan ve sürekli nitelikte olduğu, etkilenen insan sayısı ve iç hukuk düzeyinde hızlı ve uygun bir telafi sunması gerektiği göz önüne alındığında, pilot karar usulünün uygulanması uygundur. Macaristan gecikmeksizin ve en geç kararın kesinleşmesinden itibaren bir yıl içerisinde, Macaristan’daki hukuk yargılamalarının uzunluğuna ilişkin sorun hususunda ulusal hukuk sistemi içerisinde bir hukuk yolu veya hukuk yolları sunmak durumundadır. Kararın kesinleşmesinin ardından ortaya konulan yeni ve benzer davalar, davalı devlet tarafından ilgili tedbirlerin uygulanması sürecinde bir yıllığına ertelenebilir.", ""]}