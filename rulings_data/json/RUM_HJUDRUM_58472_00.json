{"file": "RUM_HJUDRUM_58472_00.docx", "doc_type": "HJUDRUM", "doc_lang": "RUM", "case_id": "58472/00", "text_paragraphs": ["©Documentul a fost pus la dispoziţie cu sprijinul Consiliului Superior al Magistraturii din România () şi R.A. „Monitorul Oficial” (). Permisiunea de a republica această traducere a fost acordată exclusiv în scopul includerii sale în baza de date HUDOC.", "\t", "©The document was made available with the support of the Superior Council of Magistracy of  () and R.A. „Monitorul Oficial” (). Permission to re-publish this translation has been granted for the sole purpose of its inclusion in the Court’s database HUDOC.", "", "", "SECŢIA I", "Publicată în : MONITORUL OFICIAL nr. 473 din 13 iulie 2007", "HOTĂRÂREA", "din 16 noiembrie 2006", "privind cauza Dima împotriva României", "", "Cauza Dima împotriva României(Cererea nr. 58.472/00)", "În Cauza Dima împotriva României,Curtea Europeană a Drepturilor Omului (Secţia I), statuând în cadrul unei camere formate din: domnii C.L. Rozakis, preşedinte, L. Loucaides, doamna F. Tulkens, domnul C. Bîrsan, doamna N. Vajic, domnii D. Spielmann, S.E. Jebens, judecători, şi domnul S. Quesada, grefier adjunct de secţie,", "după ce a deliberat în camera de consiliu la data de 24 octombrie 2006,", "pronunţă următoarea hotărâre, adoptată la această dată:", "\nPROCEDURA", "1. La originea cauzei se află o cerere (nr. 58.472/00) îndreptată împotriva României, prin care un cetăţean al acestui stat, domnul Victor Dima (reclamantul), a sesizat Curtea la data de 16 decembrie 1999 în temeiul art. 34 din Convenţia pentru apărarea drepturilor omului şi a libertăţilor fundamentale (Convenţia).", "2. Reclamantul, căruia i-a fost admis beneficiul asistenţei judiciare, este reprezentat de M. Manache, avocat în Bucureşti. Guvernul român (Guvernul) este reprezentat prin agentul sau, Beatrice Ramaşcanu, subsecretar de stat în cadrul Ministerului Afacerilor Externe.", "3. Reclamantul s-a plâns în special de inechitatea procedurii civile împotriva R.A. „Monetăria Statului” - S.A. (societatea M.), în special datorită faptului că instanţele interne au aplicat retroactiv  pentru a decide inexistenţa dreptului sau de autor şi faptului că ele nu au analizat motivul pe care îl invocase referitor la nulitatea expertizei contabile efectuate în această procedură.", "4. Cererea a fost atribuită Secţiei a II-a a Curţii (art. 52 § 1 din Regulament). în cadrul acesteia, camera însărcinată să analizeze cauza (art. 27 § 1 din Convenţie) a fost constituită conform art. 26 § 1 din Regulament.", "5. La data de 1 noiembrie 2004, Curtea şi-a modificat compunerea secţiilor sale (art. 25 § 1 din Regulament). Cererea de faţă a fost repartizată Secţiei I, astfel remaniată (art. 52 § 1).", "6. Prin Decizia din 26 mai 2005, Curtea a declarat cererea parţial admisibilă.", "7. Atât reclamantul, cât şi Guvernul au depus observaţii scrise pe fondul cauzei (art. 59 § 1 din Regulament).", "\nÎN FAPT", "I. Circumstanţele cauzei", "8. Reclamantul s-a născut în anul 1953 şi locuieşte în Bucureşti. Licenţiat al Institutului de Arte Plastice din Bucureşti, el era la data faptelor ofiţer activ în armata română şi lucra în cadrul studioului de arte plastice al Ministerului Apărării.", "9. După căderea regimului comunist în decembrie 1989, autorităţile române au hotărât să adopte o nouă stema de stat. La o dată neprecizată, o comisie parlamentară special constituită, mandatată de Parlament pentru a angaja experţi provenind din diferite domenii pentru a prezenta, într-un termen stabilit, machetele stemei şi sigiliului statului, l-a desemnat pe reclamant să lucreze împreună cu alţi experţi pentru a consilia comisia şi pentru a realiza proiectul stemei ce urma a fi trimis Parlamentului împreună cu un proiect de lege.", "10. Macheta realizată de reclamant la comanda comisiei menţionate mai sus, aprobată de Parlament după câteva retuşuri, a fost aprobată prin  privind stema şi sigiliul statului, publicată în Monitorul Oficial al României, Partea I, nr. 236 din 24 septembrie 1992. Numele reclamantului figura în acest număr al Monitorului Oficial cu menţiunea „autorul machetelor grafice” în partea de jos a ultimei pagini a textului .", "11. La data de 29 martie 1996, reclamantul a sesizat Tribunalul Municipiului Bucureşti, în temeiul Decretului nr. 321/1956 privind dreptul de autor (denumit în continuare Decretul nr. 321/1956), cu o acţiune împotriva societăţii M., întreprindere de stat însărcinată sa bată moneda românească, urmărind condamnarea acesteia la plata procentului legal al beneficiilor obţinute prin reproducerea machetelor sale. În susţinerea acţiunii sale, el a trimis instanţei, printre altele, numărul Monitorului Oficial menţionat mai sus, precum şi două adrese ale directorului agenţiei pentru drepturile de autor din cadrul Ministerului Culturii, prin care i se recunoştea calitatea de autor al machetelor.", "12. În paralel, reclamantul a introdus alte două acţiuni, având un obiect similar, împotriva altor două întreprinderi ce reproduceau stema şi sigiliul statului. În cadrul acestor două proceduri, prin două hotărâri din 2 iulie 1999 pronunţate în ultimă instanţa, Curtea Supremă de Justiţie a respins acţiunea reclamantului că neîntemeiată. Ea a apreciat că munca reclamantului nu a avut că rezultat o „opera de creaţie intelectuală”, în sensul Decretului nr. 321/1956, şi că simbolurile statului nu figurau în acest decret, în care s-a folosit tehnica legislativă a enumerării operelor protejate de drepturile de autor.", "13. În cadrul procedurii împotriva societăţii M., Tribunalul Municipiului Bucureşti a dispus, în urma cererii reclamantului, efectuarea unei expertize contabile în vederea stabilirii beneficiului obţinut de societatea pârâta din reproducerea machetelor în litigiu. Din dosar rezultă că instanţa a aprobat propunerile reclamantului în ceea ce priveşte numirea unui expert. Acesta trebuia să stabilească numărul de comenzi ce aveau că obiect reproducerea stemei şi sigiliului statului, executate de societatea M. din luna octombrie 1992, valoarea sumelor încasate în acest sens şi suma datorată reclamantului în temeiul legii invocate în susţinerea acţiunii sale. La termenul din 30 martie 1998, instanţa a numit un nou expert care să efectueze expertiza respectivă.", "14. La data de 16 mai 1998, expertul i-a trimis reclamantului o scrisoare simplă, în care preciza valoarea onorariilor sale şi arata că insuficienta probelor aflate la dosar nu-i permitea să răspundă condiţiilor mandatului. Expertul a declarat că urma să contacteze societatea pârâta la data de 18 mai 1998, la ora 14,00, şi că îl convoca şi pe reclamant cu aceasta ocazie, precizând că, în lipsa elementelor probatorii menţionate mai sus, el avea să informeze instanţa asupra imposibilităţii de a efectua expertiza. Conform declaraţiilor reclamantului, care a pus la dispoziţie o copie a plicului scrisorii, aceasta scrisoare nu i-a parvenit decât în după-amiaza zilei de 18 mai 1998.", "15. La data de 1 iunie 1998, expertul, care se deplasase la sediul societăţii pârâte la data de 18 mai 1998, în lipsa reclamantului, pentru a efectua expertiza, a depus la dosarul cauzei raportul de expertiză. În raportul sau el a arătat că reclamantul revendica drepturi „despre care el doar presupunea că îi aparţin”. El a adăugat că reclamantul ar fi transmis Parlamentului dreptul sau asupra machetelor în litigiu şi că simbolurile statului nu puteau face obiectul unui act de comerţ. Bazându-se în principal pe declaraţia reprezentanţilor societăţii M., expertul a arătat că aceasta societate nici nu primise, nici nu executase comenzi pentru reproducerea stemei şi sigiliului statului pentru a le comercializa şi pentru a obţine din acestea un profit pecuniar.", "16. La termenul din 29 iunie 1998, avocatul reclamantului a prezentat în faţa Tribunalului Municipiului Bucureşti obiecţiile sale în legătură cu raportul de expertiză.", "17. Prin Hotărârea din 28 septembrie 1998, Tribunalul Municipiului Bucureşti a respins acţiunea reclamantului ca inadmisibilă, pe motivul că, în temeiul noii Legi nr. 8/1996 privind dreptul de autor (denumită în continuare ), stema şi sigiliul statului nu beneficiau de protecţia revendicată de persoana interesată. Reclamantul a introdus apel împotriva acestei hotărâri, arătând, în special, că  fusese aplicată retroactiv în cazul acţiunii sale.", "18. Prin Decizia din 27 ianuarie 2000, Curtea de Apel Bucureşti a respins apelul reclamantului, pe motiv că lipsa de remuneraţie acordată persoanei interesate de către Parlament că expert parlamentar nu-i transforma dreptul la o remuneraţie în drept de autor şi că reproducerea stemei şi sigiliului statului de către societatea M. nu urmărea un scop comercial. Curtea de Apel Bucureşti a concluzionat, fără alte precizări, că respingerea acţiunii reclamantului era justificată atât pentru perioada anterioară intrării în vigoare a Legii nr. 8/1996, cât şi pentru cea posterioară intrării sale în vigoare.", "19. Împotriva acestei decizii reclamantul a formulat recurs la data de 8 februarie 2000, arătând că instanţele nu ţinuseră cont de adresele autorităţilor prin care i se recunoştea dreptul de autor şi contestând aplicarea retroactivă în speţă a  şi faptul că expertiza contabilă pe care se bazaseră instanţele fusese redactată fără că el să fie citat de către expert. La data de 9 octombrie 2000, reclamantul şi-a completat recursul, precizând că expertiza în discuţie era lovită de nulitate în temeiul  şi 208 din Codul de procedură civilă, din cauza nerespectării de către expert a procedurii de citare a părţilor, şi că expertul îşi depăşise, prin aprecieri de ordin juridic, mandatul care îi fusese stabilit de instanţa.", "20. Prin Decizia din 17 octombrie 2000, Curtea Supremă de Justiţie a respins recursul reclamantului. Pasajele relevante din motivele deciziei sunt următoarele:", "„Aşa după cum rezultă din acţiunea introductivă, reclamantul a pretins că pârâta, Regia Autonomă Monetăria Statului, să fie obligată a-i rambursa procentul legal ce i se cuvine în urma reproducerii, multiplicării şi valorificării de către aceasta a machetelor grafice pentru însemnul de stat şi stema României al căror autor este (...).", "În cauză, nu s-a făcut nicio dovada în sensul că pârâta Monetăria Statului a primit sau a executat comenzi pentru reproducerea, multiplicarea şi valorificarea însemnului de stat şi stemei României, în scopul comercializării şi obţinerii de profit, ceea ce ar putea justifica pretenţia reclamantului asupra unei cote valorice din profitul realizat conform Decretului nr. 321/1956.", "Dovezile la care se referă recurentul în criticile formulate, a căror interpretare ar fi fost omisă voit de către Curtea de Apel, cum este Adresa nr. 433/1999 a Senatului României, sau asupra cărora aceasta ar fi omis să se pronunţe, cum sunt adresele nr. 15/1995 şi nr. 104/1995 ale Ministerului Culturii, sunt lipsite de pertinenţă în speţă, având în vedere obiectul pretenţiilor reclamantului, indicat clar în acţiunea introductivă.", "Cu referire la raportul de expertiză contabilă, consemnările din conţinutul acesteia, bazate pe constatările directe, fac dovada că pârâta nu a primit şi nici executat comenzi pentru reproducerea însemnului de stat şi stemei României în scop de comercializare şi obţinere de profit.", "Motivarea în drept şi pe dispoziţiile  a soluţiei pronunţate de instanţa de fond, menţinută de instanţa de apel, nu poate conduce la concluzia nelegalităţii deciziei atacate, întrucât, atât prin Decretul nr. 321/1956, cât şi prin  din 1965 s-a prevăzut că însemnele naţionale ale României nu pot face obiectul dreptului de autor.", "II. Dreptul şi practica interne pertinente", "21. Decretul nr. 321/1956, care reglementa dreptul de autor în momentul introducerii de către reclamant a acţiunii sale împotriva societăţii M., prevedea următoarele în părţile sale pertinente:", "Articolul 2", "„Este autor persoana care a creat opera. Autorul se bucura pe tot timpul vieţii sale de dreptul de autor. Dreptul de autor ia naştere din momentul când opera a luat forma de manuscris, schiţă, temă, tablou ori altă forma concretă.”", "Articolul 9", "„Sunt cuprinse în denumirea de opere asupra cărora se exercită dreptul de autor, toate operele de creaţie intelectuală din domeniul literar, artistic sau ştiinţific, oricare ar fi conţinutul şi forma de exprimare, indiferent de valoarea şi destinaţia lor, cum sunt: (...) operele de pictură, sculptură, grafică (...), planurile, schiţele şi lucrările plastice privitoare la oricare ramură a ştiinţei.”", "22. Nici Decretul nr. 321/1956, nici  din 1965 nu cuprindeau prevederi referitoare la dreptul de autor asupra unor opere ce reprezintă simbolurile statului.", "23. La data de 26 septembrie 1996 a intrat în vigoare  referitoare la dreptul de autor, care a abrogat Decretul nr. 321/1956. Art. 9 al acestei legi prevedea următoarele:", "„Nu pot beneficia de protecţia legală a dreptului de autor următoarele: (...)", "c)simbolurile oficiale ale statului, ale autorităţilor publice, cum ar fi: stema, sigiliul”", "24. Prevederile relevante din Codul de procedură civilă, referitoare la citarea părţilor de către expert la efectuarea unei expertize şi la nulitatea actelor de procedura, sunt următoarele:", "Articolul 105", "„(...)", "(2)Actele [de procedura] îndeplinite cu neobservarea formelor legale se vor declara nule numai dacă prin aceasta s-a pricinuit părţii o vătămare ce nu se poate înlătura decât prin anularea lor. În cazul nulităţilor prevăzute anume de lege, vătămarea se presupune până la dovada contrarie. ”", "Articolul 108", "„Nulităţile de ordine publică pot fi ridicate de parte sau de judecător în orice stare a pricinii.", "Celelalte nulităţi se declara numai după cererea părţii care are interes să invoce.", "Neregularitatea actelor de procedura se acoperă dacă partea nu a invocat-o la prima zi de înfăţişare ce a urmat după aceasta neregularitate şi înainte de a pune concluzii în fond.”", "Articolul 208", "„(1)Dacă pentru expertiza este nevoie de o lucrare la faţa locului, ea nu poate fi făcută decât după citarea părţilor prin carte poştală recomandată, cu dovada de primire, arătând zilele şi orele când începe şi continua lucrarea. Dovada de primire va fi alăturată lucrării expertului.”", "25. Art. 89 din Codul de procedură civilă prevede ca, sub sancţiunea nulităţii, citarea trebuie să fie trimisă părţii cu cel puţin 5 zile înaintea termenului de judecată.", "26. În deciziile din 1 februarie 1994, 10 septembrie 1997, 12 mai şi 23 noiembrie 2004, Curtea Supremă de Justiţie a constatat încălcarea procedurii de citare a unei părţi la proces de către expert la efectuarea expertizei, procedura prevăzută de art. 208 din Codul de procedură civilă. Prin urmare, ea a considerat ilegale hotărârile care au avut la baza astfel de expertize, le-a casat şi le-a trimis spre rejudecare în vederea efectuării unor noi expertize. Prin Decizia nr. 343/1980, Curtea Supremă de Justiţie a statuat că procedura de citare nu a fost îndeplinită conform cerinţelor Codului de procedura civilă în condiţiile în care expertul a citat părţile chiar în ziua efectuării expertizei, având în vedere că nu există certitudinea faptului că părţile au fost efectiv informate în timp util privind data şi ora la care expertul urma să facă respectivele constatări de fapt.", "\nÎN DREPT", "I. Asupra pretinsei încălcări a art. 6 § 1 din Convenţie", "27. Reclamantul pretinde că nu a beneficiat de o procedură echitabilă, pe de o parte din cauza lipsei răspunsului din partea Curţii Supreme de Justiţie la motivul de recurs întemeiat pe nulitatea expertizei contabile că urmare a neefectuării citării de către expert şi, pe de altă parte, din cauza aplicării retroactive a  în cauza sa. El invocă art. 6 § 1 din Convenţie, ale cărui pasaje relevante prevăd următoarele:", "„Orice persoană are dreptul la judecarea în mod echitabil (...) a cauzei sale, de către o instanţă independentă şi imparţială care va hotărî asupra încălcării drepturilor şi obligaţiilor sale cu caracter civil”", "A.Argumentele părţilor", "28. Guvernul consideră că, deşi motivarea lor nu este foarte detaliată, instanţele interne au îndeplinit cerinţa de a analiza şi de a răspunde motivat la argumentele reclamantului, conform art. 6 § 1, astfel cum este el interpretat de jurisprudenţa Curţii (Ruiz Torija împotriva Spaniei, Hotărârea din 9 decembrie 1994, seria A nr. 303-A, p. 12, § 29; şi Van de Hurk împotriva Olandei, Hotărârea din 19 aprilie 1994, seria A nr. 288, p. 20, § 61). Mai mult, pe toată durata procedurii, reclamantul a avut ocazia să prezinte mijloace de probă şi argumente în susţinerea cauzei sale, precum şi să le dezbată în contradictoriu pe cele ale părţii pârâte.", "29. Fiind vorba de încălcarea procedurii de citare a reclamantului de către expert şi de faptul că acesta şi-a depăşit mandatul, Guvernul arată că Curtea Supremă de Justiţie a arătat că concluziile expertului erau întemeiate pe constatări directe şi adauga că, în orice caz, expertul l-a citat pe reclamant pentru a efectua expertiza în contradictoriu la data de 18 mai 1998, la sediul societăţii M. Mai mult, el consideră că expertiza contabilă care se referea la dreptul părţii interesate la o parte din beneficiile obţinute că urmare a reproducerii machetelor sale depindea de recunoaşterea prealabilă a dreptului de autor al acestuia din urma. Din acest motiv, el consideră că concluziile expertizei nu au jucat un rol determinant în respingerea acţiunii reclamantului.", "30. În ceea ce priveşte aplicarea retroactivă a , pretinsa de reclamant, Guvernul constată că, prin deciziile lor din 27 ianuarie şi 17 octombrie 2000, Curtea de Apel Bucureşti şi, respectiv, Curtea Supremă de Justiţie au răspuns acestui motiv, statuând că dreptul de autor asupra machetelor ce reprezintă simboluri ale statului nu era protejat de prevederile în materie anterioare , şi anume cele ale Decretului nr. 321/1956 şi ale  din 1965. Reamintind că este în primul rând obligaţia instanţelor naţionale să interpreteze dreptul intern, el adauga că, deşi decretul şi  menţionate mai sus nu conţin prevederi referitoare la simbolurile statului, instanţele le-au interpretat în sensul că aceste simboluri nu fac parte din protecţia dreptului de autor, ceea ce nu poate fi considerată o concluzie arbitrară, ţinând cont de motivele invocate.", "31. Reclamantul consideră că instanţele au încălcat art. 6 § 1 din Convenţie, omiţând să analizeze principalele sale mijloace de probă, printre care mai ales nulitatea expertizei contabile, precum şi probele aduse în susţinerea existenţei dreptului sau de autor, în special documentele eliberate de Ministerul Culturii.", "32. El apreciază că expertiza contabilă a jucat un rol esenţial în respingerea acţiunii sale, fapt demonstrat prin argumentul Curţii Supreme de Justiţie, conform căruia existenţa unui profit comercial al societăţii M. ar fi putut justifica admiterea cererii sale privind acordarea de daune-interese. Din acest motiv, lipsa oricărei analize efectuate de Curtea Supremă de Justiţie a excepţiei întemeiate pe nulitatea expertizei din cauza neefectuării citării de către expert, în condiţiile în care instanţele sunt obligate sa acorde prioritate acestor chestiuni în temeiul art. 137 din Codul de procedură civilă, a adus atingere dreptului sau la un proces echitabil. Reclamantul adauga că scrisoarea care i-a fost trimisă de expert la data de 16 mai 1998 nu respecta prevederile prevăzute sub sancţiunea nulităţii de art. 89 şi 208 din Codul de procedură civilă în materie de citare şi arată, cu dovezi, că nu a primit-o decât în după-amiaza zilei de 18 mai 1998, astfel încât s-a aflat în imposibilitatea de a participa la efectuarea expertizei.", "33. De asemenea, reclamantul consideră că instanţele au aplicat retroactiv , din moment ce nici Decretul nr. 321/1956 şi nici  din 1965 nu conţineau prevederi care să excludă machetele ce reprezentau simboluri ale statului din protecţia dreptului de autor, aşa cum a afirmat Curtea Supremă de Justiţie în Hotărârea sa din 17 octombrie 2000. În acest sens, el apreciază, de asemenea, că Curtea Supremă de Justiţie nu a răspuns la acest motiv în măsura în care ea a considerat inutilă orice analiză a probelor oferite în acest sens, ţinând seama de obiectul acţiunii.", "B.Aprecierea Curţii", "34. Deoarece Convenţia nu urmăreşte să garanteze drepturi teoretice sau iluzorii, ci drepturi concrete şi efective (Artico împotriva Italiei, Hotărârea din 13 mai 1980, seria A nr. 37, p. 16, § 33), Curtea reaminteşte că dreptul la un proces echitabil nu poate fi considerat drept unul efectiv decât dacă cererile şi observaţiile părţilor sunt cu adevărat „reţinute”, adică analizate corespunzător de către instanţa sesizată. Cu alte cuvinte, art. 6 prevede în sarcina „instanţei” obligaţia de a proceda la o analiză efectivă a motivelor, argumentelor şi mijloacelor de probă ale părţilor, cu condiţia să le aprecieze relevanta şi fără că asta să implice un răspuns detaliat pentru fiecare argument în parte (Van de Hurk împotriva Olandei, citată mai sus, p. 19-20, §§ 59 şi 61). Importanţa acestei sarcini poate varia în funcţie de natură deciziei. De aceea, întrebarea dacă o instanţă şi-a încălcat obligaţia de a motiva, conform art. 6 din Convenţie, nu se poate analiza decât în lumina circumstanţelor speţei (Ruiz Torija împotriva Spaniei, citată mai sus, p. 12, § 29).", "35. În speţă, Curtea constată că cererea reclamantului se ramifică în două capete de cerere: pe de o parte, lipsa de răspuns al Curţii Supreme de Justiţie la motivul de recurs întemeiat pe nulitatea expertizei contabile din cauza neefectuării citării de către expert şi, pe de altă parte, aplicarea retroactivă a  în cauza sa. Aceste două capete de cerere trebuie analizate separat.", "36. În ceea ce priveşte primul capăt de cerere, Curtea observă că acţiunea reclamantului avea că obiect recunoaşterea dreptului sau la o parte din beneficiile obţinute de societatea M. pentru reproducerea şi comercializarea machetelor al căror autor era. Recursul părţii interesate în faţa Curţii Supreme de Justiţie se întemeia, în special, pe două motive: nulitatea expertizei contabile, pentru faptul că nu a fost citat de expert pentru întâlnirea cu acesta, şi aplicarea retroactivă a  de către instanţe. În ceea ce priveşte primul motiv, Curtea observă că Curtea Supremă de Justiţie nu i-a răspuns. Totuşi, ea constată că, în alte cauze, în analiza respectării de către instanţele interne a obligaţiei lor de a-şi motiva deciziile, ea a luat în considerare atât relevanta, cât şi incidenţa argumentului sau motivului la care instanţa nu a răspuns pentru soluţionarea cauzei [a se vedea Jahnke şi Lenoble împotriva Franţei (dec.), nr. 40490/98, CEDO 2001-IX; şi Driemond Bouw BV împotriva Olandei (dec.), nr. 31908/96, 2 februarie 1999].", "37. În ceea ce priveşte relevanta motivului întemeiat pe neefectuarea citării reclamantului de către expert, Curtea apreciază că argumentul Guvernului, conform căruia expertiza nu era relevanta pentru acţiunea în daune-interese a reclamantului decât în măsura în care instanţele ar fi considerat că persoana interesată beneficia de un drept de autor asupra machetelor în discuţie, nu ar fi fost lipsit de relevanta dacă Curtea Supremă de Justiţie ar fi optat pentru aceasta abordare în decizia sa. Însă nu acesta este cazul în speţă. Într-adevăr, ea constată că, cu excepţia ultimului paragraf al Hotărârii sale din 17 octombrie 2000, în care înalta instanţa a răspuns celuilalt motiv de recurs al reclamantului, Curtea Supremă de Justiţie şi-a întemeiat respingerea acţiunii acestuia în special pe faptul că din expertiza contabilă nu reieşea că societatea M. ar fi primit comenzi şi ar fi obţinut un profit din comercializarea machetelor litigioase, profit care, în opinia sa, ar fi justificat cererea reclamantului în temeiul Decretului nr. 321/1956. Or, o astfel de concluzie se întemeia pe expertiza contabilă dispusă de instanţe şi care a constituit practic singurul element de probă analizat de înaltă instanţa. Procedând astfel, Curtea apreciază că motivul invocat de reclamant era relevant pentru soluţionarea cauzei.", "38. În ceea ce priveşte incidenţă asupra soluţionării cauzei a motivului întemeiat pe neefectuarea citării reclamantului de către expert, Curtea constată că, în temeiul dreptului şi jurisprudenţei interne, admiterea unui astfel de motiv ar fi determinat trimiterea cauzei spre rejudecare în vederea efectuării unei noi expertize, pentru respectarea principiului contradictorialităţii.", "39. Curtea consideră că, în ceea ce priveşte relevanta şi incidenţă asupra soluţionării procedurii a motivului reclamantului întemeiat pe neefectuarea citării de către expert, sancţionată prin nulitatea expertizei, precum şi în ceea ce priveşte importanţa respectării contradictorialităţii în sensul art. 6 § 1 din Convenţie (a se vedea, mutatis mutandis, Cottin împotriva Belgiei, nr. 48386/99, §§ 31-33, 2 iunie 2005), motivul în discuţie avea nevoie de un răspuns specific şi explicit. În lipsa unui astfel de răspuns, este imposibil a şti dacă Curtea Supremă de Justiţie a neglijat pur şi simplu acest motiv sau dacă a vrut să-l respingă şi, în acest ultim caz, din ce motive (Hiro Balani împotriva Spaniei, Hotărârea din 9 decembrie 1994, seria A nr. 303-B, p. 30, § 28).", "40. În lumina celor de mai sus, Curtea consideră că reclamantul are motive întemeiate să susţină că nu a beneficiat de un proces echitabil.", "41. În concluzie, a fost încălcat art. 6 § 1 din Convenţie.", "42. Având în vedere aceasta concluzie, Curtea nu consideră necesară şi analizarea, în plus, a capătului de cerere întemeiat pe aplicarea retroactivă de către instanţe a  (a se vedea, mutatis mutandis, SC Maşinexportimport Industrial Group - S.A. împotriva României, nr. 22687/03, § 39, 1 decembrie 2005; şi Ciobanu împotriva României, nr. 29053/95, § 41, 16 iulie 2002).", "II. Asupra aplicării art. 41 din Convenţie", "43. Conform art. 41 din Convenţie,", "„Dacă Curtea declara că a avut loc o încălcare a Convenţiei sau a protocoalelor sale şi dacă dreptul intern al înaltei părţi contractante nu permite decât o înlăturare incompletă a consecinţelor acestei încălcări, Curtea acordă părţii lezate, dacă este cazul, o reparaţie echitabilă.”", "A.Prejudiciu material şi moral", "44. Reclamantul solicita 1.500.000 euro cu titlu de daune materiale pentru încălcarea de către autorităţi a dreptului sau de autor asupra machetelor ce reprezintă sigiliul şi stema statului şi pentru reproducerea ilegală a acestor machete. Mai mult, el solicita 500.000 euro cu titlu de daune morale pentru suferinţa ce i-a fost cauzată de instanţele naţionale, prin faptul că i-au judecat acţiunea cu încălcarea dreptului sau la un proces echitabil.", "45. Guvernul consideră că nu trebuie să i se acorde reclamantului nicio suma cu titlu de daune materiale, ţinând seama de faptul că prejudiciul pretins ţine de capătul de cerere întemeiat pe art. 1 din Protocolul nr. 1, care a fost declarat inadmisibil ratione materiae de către Curte în Hotărârea sa din 26 mai 2005. În ceea ce priveşte daunele morale solicitate, el apreciază că o eventuală constatare a încălcării art. 6 § 1 din Convenţie ar constitui, în sine, o reparaţie echitabilă satisfăcătoare.", "46. Curtea consideră că baza de reţinut pentru acordarea unei reparaţii echitabile constă, în speţă, în faptul că reclamantul nu s-a putut bucura în cadrul procedurii în cauza de garanţiile art. 6 § 1 din Convenţie. Ea nu poate specula asupra soluţiei ce s-ar fi dat în proces în cazul contrar. Mai mult, nu se poate stabili nicio legătură între încălcarea constatată a Convenţiei şi prejudiciul material pretins, care se sprijină pe ipoteza existenţei unui drept de autor al reclamantului asupra machetelor în discuţie. Aşadar, cererea referitoare la aceasta chestiune trebuie respinsă. Cât despre prejudiciul moral suportat, Curtea apreciază că constatarea încălcării nu este suficientă pentru a remedia acest prejudiciu şi consideră, statuând în echitate, că suma de 2.000 euro reprezintă o reparaţie rezonabilă a prejudiciului în discuţie.", "B.Cheltuieli de judecată", "47. Fără a prezenta documente justificative, reclamantul susţine că cheltuielile sale de judecată privind procedura în faţa Curţii Supreme de Justiţie şi în faţa Curţii se ridică la circa 200 euro, onorariu simbolic acceptat de avocatul sau din cauza situaţiei sale financiare, însă el solicita 5.000 euro cu acest titlu, ţinând seama de importanţa prejudiciului pe care l-a suportat.", "48. Guvernul se opune acestei cereri în măsura în care ea nu este susţinută prin documentele justificative necesare.", "49. Conform jurisprudenţei constante a Curţii, acordarea cheltuielilor de judecată, în baza art. 41, presupune că realitatea, necesitatea şi, în plus, caracterul lor rezonabil să fie stabilite [Iatridis împotriva Greciei (satisfacţie echitabilă) (GC), nr. 31.107/96, § 54, CEDO 2000-XI].", "50. Curtea observă că reclamantul nu a furnizat niciun document justificativ referitor la cheltuielile de judecată suportate în cadrul procedurii interne. În ceea ce priveşte cheltuielile indicate pentru necesitatea reprezentării reclamantului în faţa Curţii, aceasta observă că pretenţiile sale nu sunt nici detaliate şi nici însoţite de documentele justificative necesare şi că persoanei interesate i-a fost, de altfel, aprobat beneficiul asistenţei judiciare. Aşadar, cererea sa trebuie respinsă.", "C.Dobânzi moratorii", "51. Curtea consideră potrivit că rata dobânzii moratorii să se bazeze pe rata dobânzii pentru facilitatea de preţ marginal a Băncii Centrale Europene, la care se vor adăuga 3 puncte procentuale.", "\nPENTRU ACESTE MOTIVE,\nCURTEA,\nîN UNANIMITATE,", "1. hotărăşte că a fost încălcat art. 6 § 1 din Convenţie;", "2. hotărăşte că nu este necesar să analizeze şi capătul de cerere întemeiat pe art. 6 § 1 referitor la pretinsa aplicare retroactivă a ;", "3. hotărăşte:", "a)că statul pârât trebuie să îi plătească reclamantului, în cel mult 3 luni de la data la care hotărârea va rămâne definitivă conform art. 44 § 2 din Convenţie, suma de 2.000 euro (două mii euro) cu titlu de daune morale, ce va fi convertită în lei româneşti la nivelul ratei de schimb aplicabile la data plăţii, plus orice sumă ce ar putea fi datorată cu titlu de impozit la această sumă;", "b)că, începând de la expirarea termenului menţionat mai sus şi până la efectuarea plăţii, această sumă va fi majorată cu o dobândă simplă a cărei rata este egală cu rata dobânzii pentru facilitatea de credit marginal a Băncii Centrale Europene, valabilă în această perioadă, la care se vor adăuga 3 puncte procentuale;", "4. respinge restul cererii de acordare a unei satisfacţii echitabile.", "Întocmită în limba franceză, apoi comunicată în scris la data de 16 noiembrie 2006 în conformitate cu art. 77 §§ 2 şi 3 din Regulament.", "\nChristos Rozakis,", "\npreşedinte", "\n\nSantiago Quesada,", "\ngrefier adjunct"]}